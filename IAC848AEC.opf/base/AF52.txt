༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG15383
ImageGroup:
ISBN:
11KG15397
n/a
LCCN:
2013331255
Title:
བྱང་ཆུབ་ལམ་གྱི་རིམ་པའི་ཁྲིད་ཆེན་བརྒྱད་ཕྱོགས་གཅིག་ཏུ་བསྒྲིགས་པ། །
byang chub lam gyi rim pa'i khrid chen brgyad phyogs gcig tu bsgrigs pa/
Author:
||n/a
Descriptor:
Original Publication:
Place:
n/a
gangs can khyad nor dpe tshogs/;v. 92-94
iha sal
ser gtsug nang bstan dpe raying 'tshol bsdu phyogs syrig khang |
2009
Publisher:
Date:
Volume:
Total Volumes:
TBRC Pages:
NII
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 9/2013



༄༅། །བྱང་ཆུབ་ལམ་གྱི་རིམ་པའི་ཁྲིད་ཆེན་
བརྒྱད་ཕྱོགས་གཅིག་ཏུ་བསྒྲིགས་
ཕྲ་བཞུགས་སོ། །
སྨད་ཆ།
རྗེ་བློ་བཟང་གྲགས་པ་སོགས།
ད་ནོར།
Russ
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་། །



SISEO
ར ད ད 105 1:།
༄༅། །བྱང་ཆུབ་ལམ་གྱི་རིམ་པའི་ཁྲིད་ཡིག་གསེར་ཞུན་
མ་དང་འཇམ་དཔལ་ཞལ་ལུང༌། བདེ་ལམ།
མྱུར་ལམ། ལམ་རིམ་ལེགས་གསུང་
ཉིང་ཁུ་བཅས་བཞུགས་སོ། །
རྒྱལ་བ་བསོད་ནམས་རྒྱ་མཚོ་སོགས།
? V 25C ASASEE opice
1 ༣ དག པ དེ དེ ༽དོ 11:|: : བྱ་བ་
ja cije
︽
ལ་ལས་དམ་
DESCUENESS
། བ། །	| དིའི ”
& 14: ད ། །
ཁྱད་ནར་ད JEY
་
| 1:|: ་ ། )
་
:
གངས་ཅན་ཁྱད་ནོར་དཔེ་ཚོགས། པོད་ཕྲེང་གོ་བཞི་པ།
༡ :
༣ བར།



1:|:ཀ་ཁ་ ག་ང་བ་མར་གླེང་གཞི། ་་་་་་་་་་་་་་་
རབ་དཀར་གངས་རིའི་ཕྲེང་བས་ཡོངས་སུ་བསྐོར་ཞིང་འཛམ་གླིང་གོ་ལ་ཆེན་པོའི་སྤྱི་གཙུག་ཏུ་
ཆགས་པའི་མཐོ་སྒང་བོད་ཅེས་གྲགས་པའི་ས་ཡི་ཐིག་ལེར། ཕ་སྤྲེལ་རྒན་དང་། མ་བྲག་སྲིན་གཉིས་
ནས་མཆེད་པའི་བོད་མིའི་ཐོག་མ་བྱུང་བ་ནས་བཟུང་། སྐྱེ་བོ་རྣམས་ཀྱིས་རང་རང་གི་རྣམ་དཔྱོད་འདྲ་
མིན་གྱི་རྩལ་ལ་བརྟེན་ནས་རིག་པའི་གནས་ཅི་རིགས་གསར་གཏོད་དང་། འཕེལ་རྒྱས་གཏོང་མུས་སུ།
ལྷག་པར་དུས་རབས་བདུན་པའི་སྐབས་སུ་ས་གསུམ་ན་སྙན་པའི་གྲགས་པ་ཡོངས་སུ་ཁྱབ་པའི་ཆོས་ཀྱི་
རྒྱལ་པོ་སྲོང་བཙན་སྒམ་པོ་ཞེས་བྱ་བའི་སྐྱེས་མཆོག་གང་གི་མཁྱེན་བརྩེ་ནུས་པའི་བྱེད་ལས་ཉག་གཅིག་
གི་མཐུ་ལས། བོད་ཀྱི་ ས་ཆེན་པོའི་ཁྱོན་ཀུན་ལ་ཁྱབ་པར་ནུས་ཤིང་། འཇིག་རྟེན་དང་། འཇིག་རྟེན་
ལས་འདས་པའི་ཆོས་ཀྱི་གནས་ལུགས་མཐའ་དག་ཇི་བཞིན་སྟོན་པར་ནུས་པ། ཆེས་ངོ་མཚར་རྨད་དུ་
བྱུང་བའི་བོད་ཀྱི་ཡི་གེ་འདི་བཞིན་ཐོག་མར་སྲོལ་གཏོད་མཛད་ལ། སྐྱེ་རྒུའི་ཕན་བདེའི་གཞི་རྩ་ནང་
ཆོས་བོད་དུ་བསྒྱུར་འགོ་བརྩམས་པ་དང༌། དུས་རབས་བརྒྱད་པའི་ནང་ཆོས་རྒྱལ་ཁྲི་སྲོང་ལྡེ་བཙན་གྱིས་
བསམ་ཡས་སུ་སད་མི་བདུན་གྱིས་ཐོག་དྲངས་རབ་བྱུང་གི་སྡེ་དང་། སྒྲ་བསྒྱུར་སློབ་གྲྭ་ཐོག་མར་
བཙུགས་ནས་བློ་རིག་བཀྲ་བའི་ལོ་ཙཱ་བ་དུ་མ་གསོ་སྐྱོང་གནང་སྟེ། ཉེ་འབྲེལ་རྒྱལ་ཁབ་ཁག་ནས་ནང་
རིག་པ་གཙོ་བོར་གྱུར་བའི་རིག་གཞུང་སྙིང་བཅུད་སྣ་ཚོགས་ལྗོངས་འདིར་དར་སྤེལ་མཛད་དེ། ཤེས་
རིག་མཛོད་བརྒྱའི་སྒོ་འཕར་ཡངས་པོར་ཕྱེ་བ་ནས་བཟུང་། དུས་རབས་རིམ་པའི་ནང་ཡུལ་ཁམས་
འདིར་འཆད་རྩོད་རྩོམ་གསུམ་ལ་མངའ་བརྙེས་པའི་མཁས་གྲུབ་གཉིས་ལྡན་གྱི་སྐྱེས་ཆེན་དམ་པ་ཇི་སྙེད་
བྱོན་པ་རྣམས་ཀྱིས་སྔ་ཕྱིར་བོད་ཡིག་ཏུ་བསྒྱུར་ཅིང་གཏན་ལ་ཕབ་པ་དང་། གསར་རྩོམ་མཛད་པའི་
བསྟན་བཅོས་ཐམས་ཅད་འུ་ཅག་ལྟ་བུས་ཚེ་གང་ངལ་བ་བསྟེན་ནས་བགྲངས་ཀྱང་བགྲང་བར་དཀའ་
བས། བོད་ཁུལ་གྱི་གསུང་རབ་གླེགས་བམ་ཐམས་ཅད་གཞི་གཅིག་ཏུ་བརྩིགས་ན་རི་རྒྱལ་ལྷུན་པོའི་



དཔངས་ལའང་སྐྱེངས་པ་སྟེར་ནུས་སོ་ཞེས་སྨྲས་ཀྱང་འུད་དུ་མི་ཆེ། དེ་ལྟ་བུའི་རྩ་ཆེའི་རིག་གཞུང་རྨོངས་
པའི་ནད་བརྒྱ་འཇོམས་པའི་སྨན་མཆོག་བདུད་རྩི་ལྟ་བུ་དེ་དག་གི་རོ་བཅུད་གངས་ཅན་པའི་ལུས་སེམས་
སུ་ཤོག་བུ་སྣུམ་ཚོས་བཞིན་དུ་སིམས་པ་ནས་བཟུང་། སྐྱེ་བོ་ཕལ་པ་དག་གི་བླང་དོར་འབྱེད་པའི་ཤེས་
རབ་ཀྱི་ཚད་ཀྱང་ཆེས་མཐོན་པོར་སོན་ཏེ་སྒོ་གསུམ་དགེ་བཅུའི་ལས་ལ་བརྩོན་པ་དང་། བྱམས་དང་སྙིང་
རྗེས་རྒྱུད་དུལ་ཞིང་། ཡ་རབས་དང་གཤིས་བཟང་གི་མཛེས་སྡུག་རང་ཆས་སུ་ལྡན་པའི་མི་རིགས་ཁྱད་
འཕགས་ཅན་ཞིག་ཏུ་ཡར་རྒྱས་བྱུང་བའི་འབྲས་བུར། དེང་གི་དུས་སུའང་འཛམ་གླིང་ཤར་ནུབ་ལ་
གནས་པའི་སྲིད་འབྱོར་རིག་གསུམ་སྤྱི་དང་། ཡང་སྒོས་ཚན་རིག་རྩེར་སོན་གྱི་ཡུལ་གྲུ་དག་གི་མི་སྣ་
གྲགས་ཅན་རྣམས་ཀྱང་ཡུལ་འདི་དང་འདི་ཉིད་ཀྱི་རིག་གནས་ལ་བློ་ཁ་ཕྱོགས་ས་དང་། ཞིབ་འཇུག་བྱ་
ཡུལ་ཞིག་ཏུ་གྱུར་དོན་ཡང་དེ་ལྟར་ལགས། །
འོན་ཀྱང་སེམས་ཅན་སྤྱི་མཐུན་གྱི་བསོད་ནམས་ཉམས་དམས་སུ་སོང་བའི་ཉེར་ལེན་ལས། ལོ་
བཅུའི་གོད་ཆགས་ཀྱི་ཁྲོད་དུ་སྟོང་གསུམ་ནོར་གྱིས་བཀང་སྟེ་ཡོན་དུ་ཕུལ་ན་ཡང་གླུ་ཐབས་བྲལ་བའི་
གངས་ལྗོངས་ཀྱི་ཁྱད་ནོར་ཏེ། གསུང་རབ་པར་ཤིང་དང་བཅས་པ་ཕལ་མོ་ཆེ་མེ་ལྷ་དང་ཆུ་ལྷའི་ཞལ་དུ་
ཕུལ་ཟིན་དག་ནི་བསྐྱར་གསོ་བྱ་རྒྱུའི་ནུས་མཐུ་རང་ཅག་སུ་ལའང་མེད་ལ། དུས་ངན་དེ་ལྟ་བུའི་ཁྲོད་
ནས་སྟེས་དབང་གིས་ད་ལྟ་ས་སྟེང་དུ་ལྷག་ལུས་གསུང་རབ་དག་ཀྱང་ཕལ་ཆེ་བ་དཔེ་རྒྱུན་དཀོན་རིགས་
ཤ་སྟག་ཏུ་གྱུར་སྟབས་དེང་སྐབས་རིག་གནས་དངོས་རྫས་ཀྱི་ལམ་ལུགས་གཞིར་བཟུང་བདག་སྲུང་བྱེད་
དགོས་རྐྱེན། རིག་གཞུང་དོན་གཉེར་བའི་སྤྱན་ལམ་དུ་བསྟར་མ་ཐུབ་པས་གསུང་རབ་ཀྱི་དགོས་པ་ཇི་
བཞིན་མ་གྲུབ་ཅིང་། དེ་བས་ཉེན་ཚབས་ཆེ་བ་ནི་འབྱུང་བཞི་སོགས་ཀྱི་གནོད་པས་ས་སྟེང་དུ་རྩ་བརླག་
མི་གཏོང་བའི་ངེས་པ་མེད་གཤིས། འདི་ཀུན་བདག་སྲུང་གནད་འཁེལ་བྱ་རྒྱུ་དེ་གཞན་ལ་འགེལ་ཐབས་
མེད་པའི་རང་ཅག་ཁོ་ནའི་འགན་འཁྲི་ཉིད་དུ་ངེས་སོ། ། ན
དེར་བརྟེན་སེ་ར་ཐེག་ཆེན་གླིང་དང་ལྷ་ལྡན་གཙུག་ལག་ཁང་མཉམ་འབྲེལ་གྱིས་སེར་གཙུག་
ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ཞེས་པའི་ཚན་པ་ཞིག་ཆེད་དུ་བཙུགས་ནས་ད་བར་



བགྲང་བྱ་གསུམ་ལྷག་ཙམ་གྱི་རིང་ལ་ཕྱོགས་གཉིས་ནས་ཐུན་མོང་དུ་མ་ཐེབས་སྒོར་ས་ཡ་གསུམ་ལྷག་
ཙམ་བཏང་སྟེ་དཔེ་དཀོན་མྱུར་སྐྱོབ་དང་། དེང་སྐབས་སློབ་གཉེར་བའི་ཉེར་མཁོའི་ཆེད་དུ་གངས་ཅན་
ཁྱད་ནོར་ཞེས་པའི་དཔེ་ཚོགས་གསར་དུ་བསྒྲིགས་ཏེ་ད་ཕན་པོད་འཕྲེང་ཉིས་བརྒྱར་ཉེ་བ་པར་སྐྲུན་ཟིན་
པ་དང༌། དགོན་སྡེ་དང་། སྤྱི་ཚོགས་ཀྱི་དཔེ་མཛོད་ཁང་བརྒྱ་ལ་ཉེ་བར་ཆ་ཚང་གཉིས་རེ་རིན་མེད་
འབུལ་ལམ་ཞུས་པ་ཕུད། དེ་བྱིངས་མ་གནས་ཙམ་གྱི་ཐོག་ནས་སྤུས་འཚོང་ཞུས་ཏེ། རྒྱལ་བསྟན་ལ་སྲི་
ཞུ་དང་རིས་མེད་སེར་སྐྱ་ཐོས་བསམ་ཅན་རྣམས་ཀྱི་ཐུགས་འདུན་སྐོང་ཐབས་ཞུ་མུས་སུ་ཡོད་པ་དང་།
འདས་པའི་ལོ་ཟླའི་ནང་ངོས་ཚོའི་ལས་གཞི་ལ་གོང་རིམ་འབྲེལ་ཡོད་ཚན་པ་ཁག་གི་དབུ་ཁྲིད་
ནས་གཟིགས་སྐྱོང་བླ་ན་མེད་པ་གནང་བ་དང༌། མཁྱེན་དཔྱོད་མཁའ་ལྟར་ཡངས་ཤིང་། ལྷག་བསམ་
དུང་ལྟར་དཀར་བའི་སྐྱེས་ཆེན་དུ་མས་ངོས་ཚོའི་ལས་ཀར་གདེང་འཇོག་ཚད་མེད་དང༌། མ་ནོར་ལམ་
སྟོན། མ་དཔེ་མཁོ་འདོན་གནང་བ་སོགས་ཀྱིས་མཚོན། ང་ཚོར་ཕྱར་བ་གྲུ་འདེགས་ཀྱིས་ལྷད་མེད་རྒྱབ་
སྐྱོར་རོགས་རམ་གནང་བར་རྗེས་སུ་ཡིད་རངས་དང་། སྙིང་དབུས་ནས་ཐུགས་རྗེ་ཆེ་ཞེས་ཞུ་བ་དང་
ཆབས་ཅིག །འབྱུང་འགྱུར་ཡང་སེར་གཙུག་ནས་དགེ་ལུགས་གསུང་འབུམ་གཙོ་བོར་གྱུར་པའི་རིས་
མེད་གསུང་རབ་དཔེ་རྒྱུན་དཀོན་རིགས་དང༌། ཞིབ་འཇུག་ཚན་པ་ཁག་དང་། སློབ་གྲྭ་ཁག་ལ་ཉེ་བར་
མཁོ་བའི་རིག་གཞུང་དག་ཀྱང་རིམ་པས་པར་སྐྲུན་ཞུ་རྒྱུའི་འདུན་པ་སྙིང་བཅངས་སུ་ཡོད་པ་ལགས་ན།
ལྷག་བསམ་རྣམ་དཔྱོད་ཅན་གྱི་རིས་མེད་སེར་སྐྱ་ཀུན་ནས་མ་དཔེ་མཁོ་འདོན་དང་། ང་ཚོའི་ལས་ཀར་
རྩ་ཆེའི་ལམ་སྟོན་བཀའ་སློབ་མུ་མཐུད་ལྷུག་སྩོལ་ཡོད་པ་མཁྱེན་ཞེས་ཞུའོ། །
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས།
སྤྱི་ལོ་༢༠༠༩ལོའི་ཟླ་བ་༦པའི་ཚེས་༧ལ།



PANਣਾ
ਸਨ ਜੋ ਸਰਲ ਸੁ ਕਿ ਇਸ ਰਸ ਨੂੰ ਸੀ ਸੱਟ
ਖ
ਸਭੁ
ਨਵੀਂ ਨਸਲ 2 ਸਲੂ ਕਲਮ ਨਾਲ ਵੀ ਕਿਸਾਨ ਇਸ
ਨੂੰ
ਨ ਸ' ਕਰੀ ਜਾਊ ਜਮੀਨ ਨੂੰ 12 ਨੂੰ 17 2 122
22
ਮ ਈ 53 ਸਕੇ ਸਨ। ਇਸ ਨੂੰ ਲੈ ਕਣe 22
2 ਬਰਮਿਕ ਮਸਲ ਮਾਲਕ ਸਨ ਪਰ
ਵਾਰਾਇਣ ਸੰਸਥਾਨ
ਮਨ
125
ਸ ਸ
ਸ
ਮਨ ਨੂੰ ਮਨ
ਲਈ
ਵੀ ਕਿਰਨ
ਜ ਸ ਸ
5
ਸਾਲ ਦੇ ਨਾਲ 1875
ਵਿਸਰਹਿ ਨੂੰ ਨ
ਸ਼ੀਲ ਸਮਾਜ ਨੂੰ
ਉਸਤੋਂ
ਸਾਨੂੰ ਇਸ



དཀར་ཆག་
དཀར་ཆག་ལ
།
དང་བོ།
༡༽ བྱང་ཆུབ་ལམ་གྱི་རིམ་པའི་ཁྲིད་གསེར་གྱི་ཡང་ཞུན་ཞེས་བྱ་བའི་བསྟན་བཅོས་ཀྱི་མཛད་བ་པོ་༧རྒྱལ་བ་
བསོད་ནམས་རྒྱ་མཚོའི་རྣམ་ཐར།་་
༢༽བྱང་ཆུབ་ལམ་གྱི་རིམ་པའི་ཁྲིད་གསེར་གྱི་ཡང་ཞུན་ཞེས་བྱ་བའི་བསྟན་བཅོས་་་་་་་་་་་་
གཉིས་པ།
༣༽བྱང་ཆུབ་ལམ་གྱི་རིམ་པའི་ཁྲིད་ཡིག་འཇམ་དཔལ་ཞལ་ལུང་མཛད་པ་པོ་༧རྒྱལ་མཆོག་ལྔ་བ་ཆེན་པོ་ངག་དབང་བློ་
བཟང་རྒྱ་མཚོའི་རྣམ་ཐར།་་་་༌༌་
བྱང་ཆུབ་ལམ་གྱི་རིམ་པའི་ཁྲིད་ཡིག་འཇམ་དཔལ་དབྱངས་ཀྱི་ཞལ་ལུང་ཞེས་བྱ་བ།
་ ༌ ་་་༌༌༌༣༤
ཀོ། སྔོན་འགྲོའི་རིམ་པ།
ཁོ། དངོས་གཞི་བསྙེན་ནས་བློ་ཇི་ལྟར་བྱ་བའི་རིམ་པ། །
གོ མཇུག་གི་རིམ་པའོ།
ཀོ། སྔོན་འགྲོའི་རིམ་པ་ལ་གཉིས།
༡།ལམ་གྱི་རྩ་བ་བཤེས་གཉེན་བསྟེན་པའི་ཚུལ་ལ་སྔོན་འགྲོ་སྐྱབས་སེམས་དང་།་་་
༣། དངོས་གཞི་བཤེས་གཉེན་བསྟེན་བའི་ལམ་ཉམས་སུ་ལེན་ཚུལ་ལ་གཉིས།
ཀི། ལམ་གྱི་རྩ་བ་བཤེས་གཉེན་གྱི་མཚན་ཉིད། ་་༌
ཁི། བསྟེན་བྱེད་སློབ་མའི་མཚན་ཉིད་དང་ལྡན་བས་བཤེས་གཉེན་བསྟེན་པའི་ཚུལ་ལ་གཉིས།
ཀཾ། བསམ་པས་བསྟེན་ཚུལ།་་་་་་༌་་་་
ཁཾ། སྦྱོར་བས་བསྟེན་ཚུལ།་་་་...
ཁོ། དངོས་གཞི་བསྟེན་ནས་བློ་ཇི་ལྟར་སྦྱང་བའི་རིམ་པ་ལ་གཉིས།
ཀྱི། དལ་བའི་རྟེན་ལ་སྙིང་བོ་བླང་བའི་ཕྱིར་བསྐུལ་བ།
ཁྱི། སྙིང་པོ་ཇི་ལྟར་ལེན་པའི་ཚུལ།
............•ཟབབབ བ བ བ བ བ བ བ བ བ བ ་༩



བ་ད་
ཀྱི་
དཀར་ཚིག་
ཀྲི། དལ་བའི་རྟེན་ལ་སྙིང་པོ་བླང་བའི་ཕྱིར་བསྒུལ་བ་ལ་གསུམ།
༡། སྦྱོར།
༢། དངོས།
༣། མཇུག་ཏུ ། ༡༡ ཀྱི་ ཞི་བདེ་
༡།སྦྱོར་བ་ལ་གསུམ།
ཅི། དལ་འབྱོར་ངོས་བཟུང་བ།....
ཆི། དོན་ཆེ་བར་བསམ་པ།
བ་ཛི། རྙེད་དཀའ་བར་བསམ་པ་ལ་གསུམ། དེ་
༡། དཔེའི་སྒོ་ནས་རྙེད་དཀའ་བ་བསམ་པ། ་་་་་་་
༢། རྒྱུའི་སྒོ་ནས་རྙེད་དཀའ་བ་བསམ་པ།......
༣། ངོ་བོའི་སྒོ་ནས་རྙེད་དཀའ་བ་བསམ་པའོ། ......
ཁྲི། སྙིང་པོ་ཇི་ལྟར་ལེན་པའི་ཚུལ་ལ་གསུམ།
སུ། སྐྱེས་བུ་ཆུང་ངུ་དང་ཐུན་མོང་བའི་ལམ་གྱི་རིམ་པ་ལ་བློ་སྦྱང་བ།
ཁུ། སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་པ་ལ་བློ་སྤུང་བ།
གུ། སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱང་བའོ།
ཀུ། སྐྱེས་བུ་ཆུང་ངུ་དང་ཐུན་མོང་བའི་ལམ་གྱི་རིམ་པ་ལ་བློ་སྦྱང་བ་ལ་གཉིས།
༡། འཇིག་རྟེན་ཕྱི་མ་དོན་གཉེར་གྱི་བློ་བསྐྱེད་པ་དང་།
༢། འཇིག་རྟེན་ཕྱི་མ་བདེ་བའི་ཐབས་བསྟན་པའོ།
༡། འཇིག་རྟེན་ཕྱི་མ་དོན་གཉེར་གྱི་བློ་བསྐྱེད་པ་ལ་གཉིས།
ཀི། འཆི་བ་མི་རྟག་པ་བསམ་པ།
ཁི། ངན་འགྲོའི་སྡུག་བསྔལ་བསམ་བ་ལ་གསུམ།
ཀཾ། དམྱལ་བའི་སྡུག་བསྔལ་བསམ་པ། ...
ཁཾ། དུད་འགྲོའི་སྡུག་བསྔལ་བསམ་པ།་་
གི། ཡི་དྭགས་ཀྱི་སྡུག་བསྔལ་བསམ་བའོ།་་
|:ཀྱི
བ བ བ བ བ བ བ བ བ བ
• • •༦།
པ



• •༧༧
དཀར་ཆག
གི། ཡི་དྭགས་ཀྱི་སྡུག་བསྔལ་བསམ་བའོ།
༢། འཇིག་རྟེན་ཕྱི་མ་བདེ་བའི་ཐབས་བསྟན་བ་ལ་གཉིས། །
༡) ༡༣ ཀི། བསྟན་པ་ལ་འཇུག་བའི་སྒོ་སྐྱབས་འགྲོ།
།
ཁི། བདེ་ལེགས་ཐམས་ཅད་རྩ་བ་ལས་འབྲས་བསྒོམ་པའོ།
ཀི། བསྟན་པ་ལ་འཇུག་པའི་སྒོ་སྐྱབས་འགྲོ་ལ་གཉིས། ་་་་་་་་་་་་་་་་་་་
ཀ། དངོས་དང་།་་་་་་་་་་་་་་་་་་་་་་..............................................༧༡
ཁ། བསླབ་བྱའོ།.....…….............…..........…........................་༌་ ༧༥
ཁི། བདེ་ལེགས་ཐམས་ཅད་ཀྱི་རྩ་བ་ལས་འབྲས་བསྒོམ་བ་་་
ཁྱ། སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་པ་ལ་བློ་སྦྱང་བ་ལ་གཉིས།་་
༡། འཁོར་བའི་སྡུག་བསྔལ་བསམ་པ། །
༢། དེ་ལས་ཐར་བར་བྱེད་པའི་ལམ་ཉམས་ལེན་གྱི་རིམ་པ་བཤད་པའོ།
༡། འཁོར་བའི་སྡུག་བསྔལ་བསམ་བ་ལ་གཉིས། །
གི། སྡུག་བསྔལ་དང་ཀུན་འབྱུང་གི་སྒོ་ནས་བསམ་པ་ལ།་་་༌་
པོ། སྡུག་བསྔལ་བསམ་པ་ལ།་་་་
ཕོ། ཀུན་འབྱུང་འཁོར་བའི་འཇུག་རིམ་བསྒོམ་པ་ལ།་་་༌......
ང་། རྟེན་འབྲེལ་བཅུ་གཉིས་ཀྱི་སྒོ་ནས་བསམ་པ།་་་་་་་
༢། དེ་ལས་ཐར་བར་བྱེད་བའི་ལམ་ཉམས་ལེན་གྱི་རིམ་བ་བཤད་པ།་་
གུ། སྐྱེས་བུ་ཆེན་པོའི་ལམ་གྱི་རིམ་བ་བློ་སྦྱོང་ཚུལ་སྤྱི་བཤད།་་
སྐྱེས་བུ་ཆེན་པོའི་ལམ་གྱི་རིམ་པ་བཤད་པ་ལ་གཉིས།
ཧྲི། བྱང་ཆུབ་སེམས་ཇི་ལྟར་བསྐྱེད་བའི་ཚུལ།
སི། སེམས་བསྐྱེད་ནས་སྤྱོད་བ་ལ་སློབ་པའི་ཚུལ།
ཧྲི། བྱང་ཆུབ་སེམས་ཇི་ལྟར་བསྐྱེད་བའི་ཚུལ་ལ་གཉིས།
༡། བྱང་ཆུབ་ཀྱི་སེམས་སྦྱོང་བའི་རིམ་པ།
བ བ བ བ བ བ བ བ བ ཐ • • ༢༧
''༡༠༣
•༡༠༤



• • • •བཟ•ཟ•••༡༠༩
----• • • • • •00༦
དཀར་ཆག
༢། སེམས་བསྐྱེད་ཀྱི་ཆོ་གས་བཟུང་བའོ།།
༡། བྱང་ཆུབ་ཀྱི་སེམས་སྦྱོང་བའི་རིམ་བ་ལ་གཉིས། །
རཾ། རྒྱུ་འབྲས་མན་ངག་བདུན་གྱི་སྒོ་ནས་སེམས་བསྐྱེད་ཚུལ།
ལཾ། བདག་གཞན་མཉམ་བརྗེའི་སྒོ་ནས་སེམས་བསྐྱེད་ཚུལ།་
༢། སེམས་བསྐྱེད་ཀྱི་ཆོ་གས་བཟུང་བ།་་....
་༌༌་་་་་་༡༡༨
སི། སེམས་བསྐྱེད་ནས་སྤྱོད་པ་ལ་སློབ་ཚུལ་སྤྱི་བཤད།་་་.... .................༌༌༌༡༢༡
སེམས་བསྐྱེད་ནས་ཐེག་པ་ཆེན་པོའི་རྒྱལ་སྲས་ཀྱི་སྤྱོད་པ་ལ་བསླབ་པ་ལ་གཉིས།
ན། རང་རྒྱུད་སྨིན་པར་བྱེད་པའི་ཕར་ཕྱིན་དྲུག་ལ་བསླབ་པ། ར་བ་ 1.1 །
ཟ། གཞན་རྒྱུད་སྨིན་པར་བྱེད་བའི་བསྡུ་བའི་དངོས་པོ་བཞི་ལ་བསླབ་ཚུལ། ལྟ་བ་
ཞ། རང་རྒྱུད་སྨིན་པར་བྱེད་པའི་ཕར་ཕྱིན་དྲུག་ལ་བསླབ་པའི་ཚུལ་ལ། །
༡། སྦྱིན་པའི་ཕར་ཕྱིན་ལ་སློབ་ཚུལ།་་
.…............……...……………༌"༡༢༣
༢། ཚུལ་ཁྲིམས་ཀྱི་ཕར་ཕྱིན་ལ་སློབ་ཚུལ།་
༡༢༨
༣། བཟོད་པའི་ཕར་ཕྱིན་ལ་སློབ་ཚུལ།་་་༌་་་
་་་་༡༣༡
༤། བརྩོན་གྲུས་ཀྱི་ཕར་ཕྱིན་ལ་སློབ་ཚུལ།
༥། བསམ་གཏན་གྱི་ཕར་ཕྱིན་ལ་སློབ་ཚུལ།...
༦། ཤེས་རབ་ཀྱི་ཕར་ཕྱིན་ལ་སློབ་ཚུལ།...........
ཟ། གཞན་རྒྱུད་སྨིན་པར་བྱེད་པའི་བསྡུ་བའི་དངོས་བོ་བཞི་ལ་བསླབ་ཚུལ།...
གསུམ་པ།
བྱང་ཆུབ་ལམ་གྱི་རིམ་པའི་དམར་ཁྲིད་འཇམ་དཔལ་ཞལ་ལུང་གི་
འཁྲིད་རྒྱུན་བསྡུས་པ་ལྷོ་བརྒྱུད།་་་༌༌༌་་་་་་་་་་་་་
བཞི་བ།
པཎ་ཆེན་བློ་བཟང་ཆོས་རྒྱན་གྱི་མཛད་རྣམ་མདོར་བསྡུས་
བྱང་ཆུབ་ལམ་གྱི་རིམ་པའི་དམར་ཁྲིད་ཐམས་ཅད་མཁྱེན་པར་བགྲོད་པའི་བདེ་ལམ་་་་་་ ་ ་༣༢༢
བ་བ•བ•བབབ':༡ ༣༦
................， -- •''༡༣༩
བ་་་་༌༡༥༣
• • • • • • • • ༠༠ བ བ • ༡༧/༡



དཀར་ཆག་
༧
...........…….•༢༢༢
ཐབ• *********༢ ༢༥
ཁྲིད་ལ་གཉིས།
ཀཾ། ལམ་གྱི་རྩ་བ་བཤེས་གཉེན་བསྟེན་པའི་ཚུལ། དེ་ནས་བཟུང་ད་བར་ དུ་མ་
ཁཾ། བསྟེན་ནས་ཇི་ལྟར་བློ་སྦྱང་བའི་རིམ་བ།
ཀཾ། ལམ་གྱི་རྩ་བ་བཤེས་གཉེན་བསྟེན་པའི་ཚུལ་ལ་གཉིས།
༡། ཐུན་གྱི་ངོ་བོ་ལ་ཇི་ལྟར་བྱ་བ་ལ་གཉིས།
ཨོ། སྦྱོར་་་
ཨ། དངོས་ལ་གཉིས།
ཨ། དངོས་ལ་གཉིས།
ཀ། བསམ་པས་བསྟེན་ཚུལ་དང་།
ཁ། སྦྱོར་བས་བསྟེན་ཚུལ་ལོ།
ཀ། བསམ་པས་བསྟེན་ཚུལ་ལ་གཉིས།
ག རྩ་བ་དད་པ་སྦྱང་བ་དང་།་་་་་་
ང་། བཀའ་དྲིན་རྗེས་སུ་དྲན་པའོ།་་
ཁ། སྦྱོར་བས་བསྟེན་ཚུལ།
ཧཱུྃ། མཇུག་ཏུ་ཇི་ལྟར་བྱ་བ་ལ། ...
ཁཾ བསྟེན་ནས་བློ་ཇི་ལྟར་སྦྱང་བའི་རིམ་པ་ལ་གཉིས།
མ་པ་ལ་གཉིས།
༡། དལ་འབྱོར་ལ་སྙིང་པོ་བླང་བའི་ཕྱིར་བསྐུལ་བ།
༢། སྙིང་པོ་ཇི་ལྟར་ལེན་པའི་ཚུལ་ལོ། །
༡། དལ་འབྱོར་ལ་སྙིང་པོ་བླང་བའི་བསྐུལ་བ་ལ་གཉིས།
ཀྲི། ཐུན་གྱི་ངོ་བོ་ལ་ཇི་ལྟར་བྱ་བ།
ཁྱི། ཐུན་མཚམས་སུ་ཇི་ལྟར་བྱ་བ།
ཀྲི། ཐུན་གྱི་ངོ་བོ་ལ་ཇི་ལྟར་བྱ་བ་ལ་གསུམ།
ཧཾ། སྦྱོར།….......................
པཾ། དངོས་གཞི་ལ་གཉིས།
•• ••༢༢ར་
• • ༠，
༠༠༠ བ བ བ • • ༢༢༩
ཐབ•• • • •བབ•བབ•བབབ••༢༢༩
།



བ བ བ•བ•༢༣༥
དཀར་ཆག
༡། དལ་འབྱོར་དོན་ཆེ་བ་བསམ་པ་དང་།….........
༢། རྙེད་པར་དཀའ་བ་བསམ་པའོ། ...…...........….…....……….………...…..........…. ༢ ༣༡
ཐཾ། མཇུག་ཏུ་ཇི་ལྟར་བྱ་བ་ལ།...........
ཁྲི། ཐུན་མཚམས་སུ་ཇི་ལྟར་བྱ་བ་ལ།
༢། སྙིང་པོ་ཇི་ལྟར་ལེན་ཚུལ་གསུམ།
རྨ། སྐྱེས་བུ་ཆུང་ངུ་དང་ཐུན་མོང་བའི་ལམ་གྱི་རིམ་པ་ལ་བློ་སྦྱོང་བ།
བ.…... ༢ ༣༢
ཛ། སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་པ་ལ་བློ་སྦྱོང་བ།
ཉི། སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱོང་བ།..
ལྔ་པ།
པཎ་ཆེན་བློ་བཟང་ཡེ་ཤེས་ཀྱི་མཛད་རྣམ་མདོར་བསྡུས། ....
བྱང་ཆུབ་ལམ་གྱི་རིམ་པའི་དམར་ཁྲིད་མྱུར་ལམ།.....
དྲུག་པ།
དྭགས་པོ་མཁན་ཆེན་ངག་དབང་གྲགས་པའི་རྣམ་ཐར་མདོར་བསྡུས།
བྱང་ཆུབ་ལམ་གྱི་རིམ་པ་ནས་འབྱུང་བའི་ཉམས་ལེན་གྱི་སྒོ་རྣམ་པར་ངེས་པ་
ལེགས་གསུང་ཉིང་ཁུ།་་
བ•བ .………
• ༣༩༡
རས་པ་
ལོགས་གསུང་ཉིང་ཆུད༌པས '， ， ， ， ， ， ， ， ， ，。。。་， ཟ ， ， ， ， ， ，，༠ • • • • • ༠ ༠ ༠ ༠ ༠ ༠ ༠ '''，， ， ，，， ， ， ， ，， ཟ ， ， ， ， ， ， ， ， • ༣༩༢



ལམ་རིམ་གསེར་ཞུན་མ། 1 ，
༄༅། །ལམ་རིམ་གསེར་ཞུན་མའི་མཛད་པ་པོ་༧རྒྱལ་མཆོག་སྐུ་ཕྲེང་གསུམ་པ་བསོད་ནམས་རྒྱ་
བས་ མ ཚོའི་ཐུན་མོང་བའི་མཛད་རྣམ་མདོར་བསྡུས་བཞུགས་སོ།།
༄༅། །རྒྱལ་བ་བསོད་ནམས་རྒྱ་མཚོ་ནི་སྐྱིད་ཤོད་སྨད་སྟོད་ལུང་མདའ་ཁང་གསར་གོང་དུ་ཡབ་སྡེ་པ་
རྣམ་རྒྱལ་གྲགས་པ་དང་། ཡུམ་དཔལ་འཛོམས་བུ་ཁྲིད་གཉིས་ཀྱི་སྲས་སུ་རབ་བྱུང་དགུ་པའི་ཆུ་ཡོས་ ༡༥༤༣
ལོ་ལ་འཁྲུངས། ཐོག་མའི་མཚན་སྲིད་ཚོད་དཔལ་བཟང་ཞེས་གསོལ། དགུང་ལོ་གསུམ་ལ་ཕེབས་སྐབས་
སྐྱོར་མོ་ལུང་དགོན་གྱི་གནས་བརྟན་ཟླ་བ་སོགས་ཀྱིས་རྒྱལ་བ་དགེ་འདུན་རྒྱ་མཚོའི་སྤྲུལ་སྐུར་ངོས་འཛིན་
ཞུས༑ ༑དགུང་ལོ་བཞི་ལ་ཕེབས་སྐབས་ཕྱག་བྲིས་འདྲི་ཀློག་སོགས་ལ་བརྩོན་པར་མཛད། དེའི་ལོར་འབྲས་
སྤུངས་དགའ་ལྡན་ཕོ་བྲང་གི་གསེར་ཁྲིར་ཕེབས། །པཎ་ཆེན་བསོད་ནམས་གྲགས་པའི་དྲུང་ནས་ཡོངས་
རྫོགས་དགེ་བསྙེན་གྱི་སྡོམ་པ་བཞེས་ཏེ་མཚན་བསོད་ནམས་རྒྱ་མཚོ་བསྟན་པའི་ཉི་མ་ཕྱོགས་ལས་རྣམ་རྒྱལ་
དུ་གསོལ། །དགུང་ལོ་ལྔ་ལ་ཆོས་འཁོར་རྒྱལ་དུ་ཕེབས། །དགུང་ལོ་བདུན་ཐོག་པཎ་ཆེན་བསོད་ནམས་
གྲགས་པའི་མདུན་ནས་དགེ་ཚུལ་གྱི་སྡོམ་པ་བཞེས། །དགུང་ལོ་གསུམ་ནས་རྟ་ཁ་ཟིན་པ་ཡིན་གསུངས།
དགུང་ལོ་བདུན་ཡན་ལ་ཚེ་དཔག་མེད་ཀྱི་སྔགས་འབུམ་ཕྲག་བཅུ་གསུམ། གཞན་ཡང་དབྱངས་ཅན་མའི་
བསྙེན་པ་ས་ཡ་ལྔ་། སྐྱབས་འགྲོ་འབུམ་ཕྲག་བཞི། དགུང་ལོ་བཅུ་གཅིག་ཡན་ལ་གུར་དྲག་གི་སྔགས་འབུམ་
གཅིག ༑དེ་ལོ་ཡང་འབྲས་སྤུངས་སུ་དམིགས་བརྩེ་མ་འབུམ་ཕྲག་བཞི་བཅས་མཛད། །དགུང་ལོ་བཅུ་
བདུན་ཐོག་སྣེའུ་གདོང་པའི་དབུ་བླར་གྱུར། །དགུང་ལོ་ཉེར་གཉིས་ལ་དགའ་ལྡན་ཁྲི་ཟུར་དགེ་ལེགས་དཔལ་
བཟང་གི་དྲུང་ནས་དགེ་སློང་གི་སྡོམ་པ་བཞེས། དགེ་བའི་བཤེས་གཉེན་ཀུན་བཟང་རྩེ་བ་དང་། དཔལ་
ལྡན་ས་སྐྱ་པའི་བསྟན་འཛིན་ཆེན་པོ་ཚར་ཆེན་བློ་གསལ་རྒྱ་མཚོ། །རྗེ་བདེ་བ་ཅན་པ། རྗེ་ཕྱོགས་ལས་
སོགས་མཁས་གྲུབ་དུ་མ་ནས་ཆོས་བཀའ་མང་དུ་གསན། །གཞུང་ཆེན་ལ་གསན་བསམ་མཛད། དགུང་
ལོ་ཉེར་གསུམ་ནས་ལོ་ཤས་རིང་སྨོན་ལམ་ཆེན་མོའི་ཚོགས་མགོན་སྔ་རྟིང་ཐོག་ཏུ་སྲོད་ལ་ཐུགས་རུས་ཆེན་



2 ལམ་རིམ་གསེར་ཞུན་མ་
པོས་ཞབས་བསྐོར་འབུམ་ཐེར་ཞབས་གསོག་མཛད། །དགུང་ལོ་ཉེར་ལྔའི་ཐོག་གཙང་དུ་ཕེབས་ནས་བཀྲ་
ཤིས་ལྷུན་པོའི་སྨོན་ལམ་གྱི་ཚོགས་མགོན་དུ་མཛད། འཕགས་པ་འཇིག་རྟེན་དབང་ཕྱུག་གི་རྣམ་སྤྲུལ་གནས་
རྙིང་ཆོས་ཀྱི་རྒྱལ་མཚན་ཁྲི་ཐོག་ཏུ་བསྐོས་ཏེ་ཕུག་ནས་གཏོར་བར་མཛད། དགུང་ལོ་ཉེར་དྲུག་ཐོག་འབྲས་
སྤུངས་སུ་ཕན་བདེ་ལེགས་བཤད་གླིང་གསར་འཛུགས་གནང་། སེར་འབྲས་དང་། ཆོས་འཁོར་རྒྱལ་
སོགས་ཀྱི་གདན་ས་རྗེ་དགེ་འདུན་རྒྱ་མཚོའི་དུས་བཞིན་བསྐྱངས། དགུང་ལོ་ཉེར་བརྒྱད་ཐོག་ཆོས་འཁོར་
རྒྱལ་གྱི་གདན་སའི་ཆོས་སྲུང་ཕྱི་ནང་གསང་གསུམ་གྱི་རྟེན་རྣམས་གསར་དུ་བཞེངས། དགུང་ལོ་སོ་གསུམ་
ལ་ཡར་ལུང་དུ་དུས་ཟིང་སྐབས་རྗེ་ཉིད་ནས་ཆིངས་བསྡམས་ཏེ་དུས་ཟིང་རྣམས་ཞི་བར་མཛད། ལྷོ་བརྒྱུད་
གཉལ་དང་ལྷོ་བྲག་གཡས་རུ་གཙང་། ར་སྒྲེང་། ནོར་འཛིན་གྱི་ལྟོ་བར་གནས་པའི་གདུལ་བྱ་རྣམས་ཐར་
ལམ་དུ་འགོད་པར་མཛད། དགུང་ལོ་སོ་ལྔ་ལ་ཨལ་ཐན་ཆོས་ཀྱི་རྒྱལ་པོའི་སྤྱན་འདྲེན་སྔ་ཕྱིར་ཞུས་པ་བཞིན་
བྱང་ཕྱོགས་སུ་རིས་མེད་རྒྱལ་བསྟན་སྤྱི་དང་། བྱེ་བྲག་ཞྭ་སེར་ཅོད་པན་འཆང་བའི་རིང་ལུགས་སྤེལ་བར་
ཆིབས་ཁ་བསྒྱུར། དགུང་ལོ་སོ་དྲུག་ལ་ཨལ་ཐན་རྒྱལ་པོ་དང་མཇལ་ནས་རྒྱལ་པོའི་དབུ་བླར་འགྱུར་ཏེ་
རྗེ་ཉིད་ལ་མི་རིགས་མི་གཅིག་པ་དུ་མའི་དབུས་སུ་གསེར་ལས་གྲུབ་པའི་དབུ་རྒྱན། བུམ་པ། རིགས་ལྔའི་
ཕྱག་མཚན། གསེར་སྲང་བརྒྱ་ལས་གྲུབ་པའི་ཐམ་ཀ་ཁ་རིས་ལ་རྡོ་རྗེ་འཆང་ཏཱ་ལའི་བླ་མའི་ཐམ་ཀ་ཞེས་
པ་གསར་དུ་ཕུལ། དགུང་ལོ་སོ་བདུན་ཐོག་སོག་ཡུལ་བྱང་ཆེན་ཆོས་འཁོར་གླིང་བཏབ། དགུང་ལོ་སོ་
བརྒྱད་ཐོག་ལི་ཐང་ཆོས་འཁོར་གླིང་གསར་འཛུགས་གནང་། རྗེ་སྐུ་འབུམ་དུ་བཤད་གྲྭ་གསར་དུ་བཙུགས།
བསྟན་པ་རྒྱས་པའི་ཆོས་སྲུང་རྣམས་ལ་གཉེར་གཏད་མཛད། དགུང་ལོ་སོ་དགུ་ལ་ཆབ་མདོའི་བྱམས་པ་
གླིང་དགོན་གྱི་ཁྲིར་ཕེབས། དགུང་ལོ་ཞེ་དྲུག་སྟེ་ས་བྱི་ ༡༥༨༨ ལོར་སོག་ཡུལ་དུ་སྐུ་གཤེགས།།
དེ་
91: 1::|: :



3，
ལམ་རིམ་གསེར་ཞུནམ།
༄༅། །བྱང་ཆུབ་ལམ་གྱི་རིམ་པའི་ཁྲིད་གསེར་གྱི་ཡང་ཞུན་ཞེས་བྱ་བ་
1:|: : 51
བྱ་ བ་ :
་
༄༅། །རྗེ་བཙུན་བླ་མ་སྐྱབས་གསུམ་ཀུན་འདུས་ཀྱི་བདག་ཉིད་ཆེན་པོ་གང་དེའི་ཞབས་ལ་གུས་པ་ཆེན་
པོས་ཕྱག་འཚལ་ཞིང་སྐྱབས་སུ་མཆིའོ། །བྱིན་གྱིས་བརླབ་ཏུ་གསོལ། །དེ་ལ་འདིར་དལ་འབྱོར་གྱི་རྟེན་
ལ་སྙིང་པོ་ལེན་པར་འདོད་པའི་སྐྱེས་བུ་རྣམས་ཀྱིས་ཉམས་སུ་བླང་བར་བྱ་བ་ནི། །རྒྱལ་བའི་གསུང་རབ་
ཐམས་ཅད་ཀྱི་སྙིང་པོ། །དུས་གསུམ་འཕགས་པ་ཐམས་ཅད་ཀྱི་བགྲོད་པ་གཅིག་པའི་ལམ། །ཤིང་རྟ་ཆེན་
པོ་ཀླུ་སྒྲུབ་དང་ཐོགས་མེད་གཉིས་ཀྱི་ལམ་སྲོལ། །རྣམ་པ་ཐམས་ཅད་མཁྱེན་པའི་སར་འགྲོ་བའི་སྐྱེ་བོ་མཆོག་
གི་ཆོས་ལུགས། །སྐྱེས་བུ་གསུམ་གྱིས་ཉམས་སུ་བླང་བྱའི་རིམ་པ་ཐམས་ཅད་མ་ཚང་བ་མེད་པར་བསྡུས་
པ༑ ༑བྱང་ཆུབ་ལམ་གྱི་རིམ་པ་ཞེས་བྱ་བ་འདི་ཉིད་ཡིན་ལ། འདི་ལ་ཐོག་མར་ཉམས་སུ་བླང་བྱའི་ཆོས་
ཁུངས་བཙུན་ཁྱད་པར་དུ་འཕགས་པ་ཞིག་ཡིན་པ་དང་། ཁུངས་བཙུན་པ་ནས་བྱུང་བའི་ཆོས་དེ་ཡང་ཕྱོགས་
རེ་ཙམ་མ་ཡིན་པའི་ལམ་གྱི་ལུས་ཡོངས་སུ་རྫོགས་ཤིང་ཆ་ཚང་ལ་མ་ནོར་བ་ཞིག་དགོས་པ་ཡིན་པ་ལ། ད་
རེས་བདག་གིས་ཉམས་སུ་བླང་བྱའི་ལམ་གྱི་རིམ་པ་འདི་ནི་ཡང་དག་པར་རྫོགས་པའི་སངས་རྒྱས་ནས་བཟུང་
ཀླུ་སྒྲུབ་ཐོགས་མེད་གཉིས་ལས་རིམ་པ་བཞིན་བརྒྱུད་པས་ཁུངས་བཙུན་པ་ཡིན་ཞིང་། ཁུངས་བཙུན་དེ་
རྣམས་ལས་བརྒྱུད་པའི་ཆོས་ཀྱི་རིམ་པ་འདིས་སྐྱེ་རྒུ་རྣམས་ཀྱི་འདོད་དོན་མ་ལུས་པ་བདེ་བླག་ཏུ་སྐོང་བས་
ན་རིན་པོ་ཆེ་དབང་གི་རྒྱལ་པོ་ལྟ་བུ་དང་། ཐེག་པ་ཆེ་ཆུང་གི་གཞུང་ལུགས་བཟང་པོ་མ་ལུས་པའི་ལེགས་
བཤད་ཀྱི་ཆུ་བོ་འདུ་བས་ན་རྒྱ་མཚོ་ཆེན་པོ་ལྟ་བུ་དང་། མདོ་སྔགས་ཀྱི་གནད་བསྡུས་ནས་སྟོན་པས་བརྗོད་
བྱ་ཡོངས་སུ་རྫོགས་པ་དང་། སེམས་འདུལ་བའི་རིམ་པ་གཙོ་བོར་བྱས་པས་ཉམས་སུ་ལེན་བདེ་བ་དང་།
ཀླུ་སྒྲུབ་ཀྱི་ལུགས་ལ་མཁས་པའི་རིགས་པའི་ཁུ་བྱུག་དང༌། ཐོགས་མེད་ཀྱི་ལུགས་ལ་མཁས་པའི་གསེར་
གླིང་པའི་གདམས་པས་བརྒྱན་པ་ཡིན་པས་འདི་ལྟ་བུ་ལ་ཉན་བསམ་སྒོམ་གསུམ་བྱེད་དུ་ཡོད་པ་ནི་བདག་སྐལ་



4 ལམ་རིམ་གསེར་ཞུན་མ།
བ་བཟང་ལ། །རང་རེའི་བླ་མའི་གསུང་མགུར་ལས་ཀྱང་། །འཛམ་གླིང་མཁས་པ་ཡོངས་ཀྱི་གཙུག་གི་
རྒྱན༑ ༑སྙན་པའི་བ་དན་འགོ་ན་ལྷང་ངེ་བ། །ཀླུ་སྒྲུབ་ཐོགས་མེད་གཉིས་ལས་རིམ་བཞིན་དུ། །ལེགས་
བརྒྱུད་བྱང་ཆུབ་ལམ་གྱི་རིམ་པ་ནི། །སྐྱེ་རྒུའི་འདོད་དོན་མ་ལུས་སྐོང་བས་ན། གདམས་པ་རིན་ཆེན་
དབང་གི་རྒྱལ་པོ་སྟེ། །གཞུང་བཟང་སྟོང་གི་ཆུ་བོ་འདུ་བའི་ཕྱིར། །དཔལ་ལྡན་ལེགས་པར་བཤད་པའི་
རྒྱ་མཚོའང་ཡིན། །ཞེས་གསུངས་སོ། །དེས་ན་གདམས་པ་འདི་གཞན་ལས་ཁྱད་པར་འཕགས་པའི་ཆེ་
བ་བཞི་དང་ལྡན་པ་ཡིན་ཏེ། །གདམས་པ་འདི་ལ་བརྟེན་ནས་རྒྱལ་བའི་གསུང་རབ་ཇི་སྙེད་པ་ཐམས་ཅད་
ལས་ཁ་ཅིག་ལམ་གྱི་གཙོ་བོ། ཁ་ཅིག་ལམ་གྱི་ཡན་ལག་སྟོན་བྱེད་དུ་ཤེས་ནས་དངོས་དང་བརྒྱུད་པ་ཅི་རིགས་
པའི་སྒོ་ནས་གང་ཟག་རང་ཉིད་ལྟ་བུ་གཅིག་འཚང་རྒྱ་བའི་ཆ་རྐྱེན་དུ་གོ་བའི་བསྟན་པ་ཐམས་ཅད་འགལ་
མེད་དུ་རྟོགས་པའི་ཆེ་བ། མདོ་སྔགས་ཀྱི་གསུང་རབ་དང་དེའི་དགོངས་འགྲེལ་གྱི་བསྟན་བཅོས་ཚད་ལྡན་
རྣམས་ཕྱིའི་གོ་རྒྱ་གཅོད་པའི་བཤད་ཆོས་ཙམ་དང་། ཉམས་སུ་ལེན་རྒྱུའི་སྙིང་པོའི་ཡན་ལག་དེ་རྣམས་
ལས་གཞན་ན་ཡོད་པར་འཛིན་པའི་ལོག་རྟོག་རྣམས་ལྷག་མ་མེད་པར་ལོག་ནས་གསུང་རབ་དགོངས་འགྲེལ་
དང་བཅས་པའི་བརྗོད་བྱ་མཐའ་དག་བཤེས་གཉེན་བསྟེན་ཚུལ་ནས་ཞི་ལྷག་གི་བར་གྱི་ལམ་གྱི་རིམ་པར་
བསྡུས་ནས་དེ་དག་གདམས་པའི་མཐིལ་དུ་བཟུང་སྟེ་བརྗོད་བྱའི་དོན་གྱི་དཔྱད་སྒོམ་དགོས་པ་ལ་དཔྱད་སྒོམ།
འཇོག་སྒོམ་དགོས་པ་ལ་འཇོག་སྒོམ་བྱེད་པའི་ཉམས་ལེན་སྟོན་པའི་གདམས་ངག་ཏུ་གོ་བར་འགྱུར་བས་
ན་གསུང་རབ་ཐམས་ཅད་གདམས་ངག་ཏུ་འཆར་བའི་ཆེ་བ། དེ་ལྟར་གསུང་རབ་དགོངས་འགྲེལ་དང་
བཅས་པའི་གཞུང་ཆེ་བ་རྣམས་གདམས་པའི་མཆོག་ཡིན་ཡང་བདག་ལྟ་བུའི་རྒྱ་ཆེན་པོའི་གསུང་རབ་ཀྱི་དོན་
ལ་མ་སྦྱངས་པའི་གང་ཟག་ལས་དང་པོ་པ་རྣམས་ཀྱིས་དམ་པའི་མན་ངག་ལ་མ་བརྟེན་པར་གཞུང་ཆེན་མོ་
དེ་དག་གི་དོན་ལ་ཐོས་བསམ་གྱིས་ཞུགས་ཀྱང་དགོངས་དོན་ཇི་ལྟ་བ་བཞིན་མི་རྙེད་པའམ། རྙེད་ཀྱང་དུས་
རྒྱུན་རིང་ཞིང་ཚེགས་ཤིན་ཏུ་ཆེ་བ་ལ་ལྟོས་དགོས། བླ་མ་དམ་པའི་མན་ངག་ལམ་སྒྲོན་ནི་བྱང་ཆུབ་ལམ་
རིམཉིད་ལྟ་བུ་ལ་བརྟེན་ནས་གཞུང་ཆེན་པོ་རྣམས་ཀྱི་དོན་ཚེགས་མེད་པར་རྙེད་པས་ན་རྒྱལ་བའི་དགོངས་



ལབ་རིབ་གཟེར་ནས། 5 .
པ་བདེ་བླག་ཏུ་རྙེད་པའི་ཆེ་བ། །དེ་ལྟར་རྙེད་པའི་ཚེ་སངས་རྒྱས་ཀྱི་བཀའ་ཐམས་ཅད་དངོས་དང་བརྒྱུད་
པའི་སྒོ་ནས་འཚང་རྒྱ་བའི་ཐབས་སྟོན་པར་གོ་བས། འགའ་ཞིག་འཚང་རྒྱ་བའི་ཐབས་སྟོན་པར་བཟུང་
ནས་སློབ་དགོས་པ་དང་། འགའ་ཞིག་འཚང་རྒྱ་བའི་གེགས་སུ་བཟུང་ནས་དོར་བྱ་བྱེད་པ་ཆོས་སྤོང་གི་
ལས་ཡིན་པས། །གདམས་པ་འདི་ལ་བརྟེན་ནས་སྔར་བཤད་པ་ལྟར་བསྟན་པ་ཐམས་ཅད་འགལ་མེད་དུ་
རྟོགས་པའི་ངེས་པ་རྙེད་པ་ཙམ་གྱིས་དེ་ལྟ་བུའི་ཆོས་སྤོང་གི་ཉེས་སྤྱོད་ཆེན་པོ་རང་འགགས་སུ་འགྱུར་བའི་
ཆེ་བ་རྣམས་དང་ལྡན་པའི་ཕྱིར། །དེ་ལྟར་ན་གསུང་རབ་ཀྱི་དོན་ལ་དཔྱོད་པའི་རྣམ་དཔྱོད་དང་ལྡན་པའམ་
ལྡན་པར་འདོད་ན་ནི་རྒྱ་བོད་ཀྱི་མཁས་པའི་སྐྱེ་བོ་སྐལ་ལྡན་དུ་མས་བསྟེན་ཅིང་ཐུགས་ཉམས་སུ་བཞེས་པའི་
གདམས་པ་མཆོག་ཏུ་གྱུར་པ་སྐྱེས་བུ་གསུམ་གྱི་ལམ་གྱི་རིམ་པ་འདིས་ཡིད་རང་དབང་མེད་པར་ཕྲོགས་ཏེ་
ཉན་བསམ་སྒོམ་པ་ལ་འཇུག་རིགས་ཏེ། །གདམས་པ་དེ་ཉིད་གོང་དུ་བཤད་པ་ལྟར་གྱི་ཆེ་བ་བཞི་དང་ལྡན་
པས་སོ། །རྗེ་བླ་མས་ཀྱང་། བསྟན་པ་ཐམས་ཅད་འགལ་མེད་རྟོགས་པ་དང་། །གསུང་རབ་མ་ལུས་
གདམས་པར་འཆར་བ་དང་། །རྒྱལ་བའི་དགོངས་པ་བདེ་བླག་རྙེད་པ་དང་། །ཉེས་སྤྱོད་ཆེན་པོའི་གཡང་
ས་ལས་ཀྱང་སྲུང་། །དེ་ཕྱིར་རྒྱ་བོད་མཁས་པའི་སྐྱེ་བོ་ནི། །སྐལ་ལྡན་དུ་མས་བསྟེན་པའི་གདམས་པ་མཆོག
སྐྱེས་བུ་གསུམ་གྱི་ལམ་གྱི་རིམ་པ་ཡིས། །ཡིད་རབ་མི་འཕྲོག་དཔྱོད་ལྡན་སུ་ཞིག་ཡོད། །ཅེས་གསུངས་
པས་སོ། །དེ་ལྟ་བུའི་ཆེ་བ་དང་ལྡན་པའི་གདམས་པ་རྒྱལ་བའི་གསུང་རབ་ཀུན་གྱི་སྙིང་པོ་ཕྱོགས་གཅིག་
ཏུ་བསྡུས་པ་སྐྱེས་བུ་གསུམ་གྱི་ལམ་གྱི་རིམ་པའི་ཚུལ་འདི་ཡོངས་སུ་རྫོགས་པ་ལྟ་ཅི་སྨོས། །ཐུན་རེ་ཙམ་
སྟོན་ཚུལ་ཕྱིན་ཅི་མ་ལོག་པར་སྟོན་ཅིང་བཤད་པའི་ཕན་ཡོན་བསམས་ཏེ། །སྟོན་པ་དང་ཆོས་ལ་རིམ་གྲོ་
བསྐྱེད༑ ༑བསམ་སྦྱོར་རྣམ་དག་གི་སྒོ་ནས་སྣོད་ལྡན་གྱི་གང་ཟག་ལ་ཕྱིན་ཅི་ལོག་པར་སྟོན་པ་ལས་དམ་
ཆོས་ཚུལ་བཞིན་བཤད་པའི་ཕན་ཡོན་རླབས་ཆེན་པོ་སྡུད་པ་དང་། ཉན་ཚུལ་ཕྱིན་ཅི་ལོག་པར་སྣོད་ཀྱི་སྐྱོན་
གསུམ་སྤང་བ་དང་འདུ་ཤེས་དྲུག་བསྟེན་པ་སོགས་ཀྱི་སྒོ་ནས་ཉན་པ་ལ་དམ་ཆོས་ཐོས་པའི་ཕན་ཡོན་རླབས་
ཆེན་སྡུད་བདེ་འབྱུང་བར་ངེས་པས། ཉན་བཤད་ཚུལ་བཞིན་དུ་བྱེད་པ་ལ་འབད་པར་བྱ་རིགས་ཤིང་བྱེད་



6 འཁ་རིབ་གསེར་ཞུན་མ།
དགོས་ཏེ། བརྗེ་བླ་མས། གསུང་རབ་ཀུན་གྱི་སྙིང་པོ་བསྡུ་བསྡུ་བ། །ཚུལ་འདི་ཐུན་རེ་སྟོན་དང་ཉན་པས་
ཀྱང་༑ ༑དམ་ཆོས་འཆད་དང་ཐོས་པའི་ཕན་ཡོན་ཚོགས། །རླབས་ཆེན་སྡུད་པར་ངེས་པས་དེ་དོན་བསམ།
ཞེས་གསུངས་སོ། །འོ་ན་དེ་ལྟ་བུའི་གདམས་པ་ཚུལ་བཞིན་དུ་ཉན་པ་ལ་ཕན་ཡོན་རླབས་ཆེན་འབྱུང་བ་དེ་
ལྟ་ན། །གདམས་པ་ཁྱད་པར་ཅན་དེ་གང་ཟག་ཇི་ལྟ་བུ་ཞིག་ལས་ཉན་དགོས་སྙམ་ན། སྤྱིར་དམ་པའི་ཆོས་
ཉན་པར་འོས་པའི་བཤེས་གཉེན་ལ་ཐེག་པ་ཆེ་ཆུང་དང་མདོ་སྔགས་ཀྱི་སྐབས་ལས་བཤེས་གཉེན་གྱི་མཚན་
ཉིད་མི་འདྲ་བ་མང་དུ་གསུངས་ཀྱང་། །གདམས་པ་རིན་པོ་ཆེ་འདི་ལྟ་བུའི་བཀའ་དྲིན་ནོད་པའི་དགེ་བའི་
བཤེས་གཉེན་ནི་མདོ་སྡེ་རྒྱན་ལས་བཤད་པ་ལྟར་ལ། །དུལ་བ་ཚུལ་ཁྲིམས་ཀྱི་བསླབ་པ། །ཞི་བ་ཏིང་ངེ་
འཛིན་གྱི་བསླབ་པ། །ཉེ་བར་ཞི་བཤེས་རབ་ཀྱི་བསླབ་པ་སྟེ་བསླབ་པ་གསུམ་གྱི་སྒོ་ནས་རྒྱུད་དུལ་བར་བྱས་
པའི་རྟོགས་པའི་ཡོན་ཏན་དང་། སྡེ་སྣོད་གསུམ་ལ་སོགས་པ་མང་དུ་ཐོས་པ་ལུང་གི་ཡོན་ཏན་དང་། དེ་
ཁོ་ན་ཉིད་རབ་ཏུ་རྟོགས་པའི་ཤེས་རབ་དང་ལྡན་པ། །སློབ་མ་ལས་ཡོན་ཏན་ལྷག་པ་སྟེ་ཆོས་སྨྲ་བ་པོ་རང་
གིས་ཐོབ་པའི་ཡོན་ཏན་དྲུག་དང་། ལམ་ལ་ཇི་ལྟར་བཀྲི་བའི་རིམ་པ་ལ་མཁས་ཤིང་དོན་གདུལ་བྱའི་རྣ་
བར་སྐྱེལ་བའི་སྨྲ་མཁས་པ། །རྙེད་བཀུར་སོགས་ལ་མི་ལྟ་བར་སྙིང་རྗེས་ཀུན་ནས་བསླང་སྟེ་ཆོས་སྟོན་པས་
ཀུན་སློང་དག་པ་བརྩེ་བ་དང༌། ཆོས་བཤད་པ་སོགས་ཀྱི་གཞན་དོན་ལ་སྤྲོ་བའི་བརྩོན་པ་དང་བཅས་པ་དང་།
འཆད་པའི་དཀའ་སྤྱད་དང་། འཁོར་གྱི་ལོག་སྒྲུབ་མི་བཟོད་པའི་རྟོག་པ་སྤངས་པ་སྟེ་གཞན་རྗེས་སུ་འཛིན་
པའི་ཡོན་ཏན་བཞི་དང་ལྡན་པ་སྟེ་ཆོས་བཅུ་ལྡན་ཞིག་བསྟེན་ནས་ཐེག་ཆེན་གྱི་ག་དམས་པ་དང་རྗེས་སུ་བསྟན་
པ་ནོད་པར་བྱ་ཞིང་། །ཉན་པ་པོའི་གང་ཟག་ཀྱང་སྤྱིར་གཟུ་བོར་གནས་པ། །ལམ་ཡང་དག་པ་དང་ལྟར་
སྣང་གི་རྣམ་དབྱེ་འབྱེད་པའི་བློ་དང་ལྡན་པ། ལམ་ཡང་དག་དོན་དུ་གཉེར་བ་གསུམ། །དེའི་སྟེང་དུ་ཆོས་
དང་ཆོས་སྨྲ་བ་ལ་གུས་པ་སྟེ་བཞི་ལྡན་དགོས་ལ། །ཁྱད་པར་ལམ་འདི་ལྟ་བུ་ལ་བཀྲིར་རུང་བའི་སློབ་མ་
མཚན་ཉིད་དང་ལྡན་པ་ལ་ཆོས་ལ་དོན་གཉེར་ཆེ་བ། །ཉན་པའི་ཚེ་ཡིད་ལེགས་པར་གཏོད་པ། །ཆོས་དང་
ཆོས་སྨྲ་བ་ལ་དད་གུས་ཆེ་བ། །ཉེས་བཤད་དོར་ནས་ལེགས་བཤད་འཛིན་པའི་ཆོས་བཞི་ལྡན་དང་། དེའི་



ལམ་རིམ་གསེར་ཞུན་མ་ 7.
མཐུན་རྐྱེན་བློ་དང་ལྡན་པ། །འགལ་རྐྱེན་འདོར་བ་གཟུར་གནས་ཏེ་དྲུག་ལྡན་དུ་བྱ་དགོས་པས་རང་ཡང་
ལམ་འདི་སྟོན་པ་པོ་བྱེད་འདོད་ན་བཤེས་གཉེན་གྱི་མཚན་ཉིད་དེ་དག་ལྡན་པ་ལ་འབད། །ཉན་པའི་ཚེ་ཉན་
པ་པོའི་མཚན་ཉིད་དང་ལྡན་པ་ལ་བསླབ་པོ། །དགེ་བའི་བཤེས་གཉེན་མཚན་ཉིད་དང་ལྡན་པ་ཞིག་ལས་གདམས་
ངག་སྐྱེས་བུ་གསུམ་གྱི་ལམ་གྱི་རིམ་པ་ཚུལ་བཞིན་ཉན་ནས་ཉམས་སུ་ཇི་ལྟར་ལེན་པའི་ཚུལ་ནི། །དང་
པོར་གནས་ཡིད་དང་མཐུན་པར་དཀོན་མཆོག་གི་རྟེན་བཀྲམ། །མཆོད་པ་གཡོ་མེད་པར་ལེགས་པར་བཤམས།
སྟན་བདེ་བ་ལ་སྐྱིལ་ཀྲུང་བཅས། །བསམ་པ་ཐག་པ་ནས་བློ་ལྟོས་བཀལ་བའི་སྐྱབས་འགྲོ་རྒྱུད་དང་འདྲེས་
པ་མང་དུ་བྱས། །ཚད་མེད་པ་བཞི་བསྒོམས། །སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །ཞེས་
སོགས་ཀྱིས་སེམས་བསྐྱེད། །ཨོཾ་ས་བྷ་ཝས་ཆོས་ཐམས་ཅད་རང་བཞིན་གྱིས་གྲུབ་པས་སྟོང་པའི་སྟོང་པ་
ཉིད་དུ་གྱུར། །སྟོང་པའི་ངང་ལས་བདུན་གྱི་ནམ་མཁར་སེངྒེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་
ཁྲི་ཡངས་ཤིང་རྒྱ་ཆེ་བའི་སྟེང་དུ་སྣ་ཚོགས་པདྨ་དང་ཟླ་བའི་གདན་གྱི་སྟེང་དུ་རང་ལ་ལམ་འདི་སྟོན་པའི་
བླ་མ་དང་དབྱེར་མེད་པའི་བདག་ཅག་གི་སྟོན་པ་ལ་རྒྱ་ཆེན་སྤྱོད་བརྒྱུད་དང་ཟབ་མོ་ལྟ་བརྒྱུད་ཀྱི་བླ་མས་བསྐོར་
བ་དང་། དེའི་མཐར་ཕྱོགས་བཅུའི་སངས་རྒྱས་བྱང་སེམས་ཉན་ཐོས་རང་རྒྱལ། དཔའ་བོ་མཁའ་འགྲོ་
བཀའ་སྲུང་རྒྱ་མཚོའི་ཚོགས་ཀྱིས་བསྐོར་བ་སྤྱན་དྲངས་ནས་བཞུགས་པར་གྱུར། །རྣམ་དག་ཆོས་ཀྱི་དབྱིངས་
ལས་མ་གཡོས་ཀྱང་། །ཐུགས་རྗེས་ཚད་མེད་འགྲོ་ལ་ཕྱོགས་བཅུར་གཟིགས། །རྒྱལ་བ་ཀུན་གྱི་འཕྲིན་
ལས་རྒྱས་མཛད་པའི། །དུས་གསུམ་བླ་མ་འཁོར་བཅས་གཤེགས་སུ་གསོལ། །མ་ལུས་སེམས་ཅན་ཀུན་
གྱི་མགོན་གྱུར་ཅིང་། །ཞེས་སོགས་ཀྱིས་སྤྱན་དྲངས། ཁྲུས་ཀྱི་ཁང་པ་ཤིན་ཏུ་དྲི་ཞིམ་པ། །ཞེས་སོགས་
ཀྱིས་ཁྲུས་ཁང་བསྐྱེད་པ། ཁྲུས་གསོལ་བ། སྐུ་དབྱི་བ། །ན་བཟའ་དང་རྒྱན་འབུལ་བ། །བདག་དང་འགྲོ་
ལ༔ ༣སོགས་ཀྱིས་མཆོད་པ། །ཚོགས་ཀྱི་ཞིང་དུ་བཞུགས་སུ་གསོལ་བ་རྣམས་སྤྱོད་འཇུག་ནས་འབྱུང་
བ་ལྟར་བྱ། །དེ་ནས་བསག་སྦྱང་གི་གནད་བསྡུས་པ་ཡན་ལག་བདུན་པ་བྱ་བ་ནི། །ཐོག་མར། །སངས་
རྒྱས་ཐམས་ཅད་འདུས་པའི་སྐུ། །ཞེས་སོགས་དང་། ཐུགས་རྗེ་ཆེན་པོ་བདེ་གཤེགས་རྡོ་རྗེ་འཆང་། །ཆོས་



8 ལམ་རིམ་གསེར་ཞུན་མ།
གཟིགས་ཏེ་ལོ་པ་དང་། ཞེས་སོགས་ཀྱིས་ཉམས་ལེན་བྱིན་རླབས་བརྒྱུད་དང་། བྱམས་པ་ཐོགས་མེད་
དབྱིག་གཉེན་རྣམ་གྲོལ་སྡེ། །ཞེས་སོགས་ཀྱིས་རྒྱ་ཆེན་སྤྱོད་བརྒྱུད་དང་
། ཡོད་མེད་ཕྱོགས་འཇིག་རྒྱལ་
སྲས་ཀླུ་སྒྲུབ་དང་། ཞེས་སོགས་ཀྱིས་ཟབ་མོ་ལྟ་བརྒྱུད། །རྒྱལ་བའི་མདུན་ན། །ཞེས་སོགས་ཀྱིས་ཇོ་བོ།
ཡོངས་ཀྱི་དགེ་བའི་བཤེས་གཉེན། །ཞེས་སོགས་ཀྱིས་འབྲོམ། །དམིགས་མེད་བརྩེ་བའི་གཏེར་ཆེན་སྤྱན་
རས་གཟིགས། ཞེས་སོགས་ཀྱིས་རྗེ་དང་། ལུང་རིགས་སོགས་འདྲ། །རླབས་ཆེན་ཤེས་རབ་ཟབ་མོའི་
ལུས་སྟོབས་རྒྱས། །ཞེས་སོགས་དང་། རིག་གྲོལ་ཕུན་ཚོགས། །ཞེས་སོགས་དང་། དགོས་འདོད་ཀུན་
འབྱུང་༑ ༑ཞེས་སོགས་དང་། གང་ལ་བདག་ཅག་རིག་པ་བསླབས་པ་དང་། ཞེས་སོགས་དང་། སྟོན་པ་
བླ་མེད་སངས་རྒྱས་རིན་པོ་ཆེ། །ཞེས་སོགས་དང་། ཐབས་མཁས་ཐུགས་རྗེས་ཤཱཀྱའི་རིགས་སུ་འཁྲུངས།
ཞེས་སོགས་དང་། ཇི་སྙེད་སུ་དག་ཅེས་པ་ནས། ཕྱག་འཚལ་མཆོད་པར་བགྱི། །ཞེས་པའི་བར་བྱས།
དེ་ནས་མཎྜལ་རྒྱས་བསྡུས་གང་ཡང་རུང་བ་དང་། དེ་ལས་གཞན་ཡང་མཆོད་པའི་ཚོགས། །ཞེས་པ་
ནས༑ ༑སྤྲིན་རྣམས་སོ་སོར་གནས་གྱུར་ཅིག །ཅེས་པའི་བར་དང་། སྤྱི་བཤགས་ཚར་གསུམ་བྱས།
འདོད་ཆགས་ཞེ་སྡང་གཏི་མུག་དབང་གིས་ནི། །ཞེས་པ་ནས། །བྱ་ཆུབ་ཕྱིར་བསྔོའོ། །ཞེས་པའི་བར་
བྱ༑ ༑དེ་ནས་ལམ་རིམ་གསོལ་འདེབས་ལམ་མཆོག་སྒོ་འབྱེད་གདངས་ཡིད་འཁུལ་བ་དང་བཅས་ཏེ་གདོན།
དེ་ནས་མཆོད་ཡུལ་རྣམས་རང་བཞིན་གྱི་གནས་སུ་གཤེགས་ཞེས་གཤེགས་གསོལ་བྱ། །ཐུན་བཞིའམ་མཐུན་
དྲུག་ཏུ་ཉམས་སུ་ལེན་ན་ཐུན་ཐ་མ་ལ་གཤེགས་གསོལ་བྱ། །དེ་ནི་བཤེས་གཉེན་བསྟེན་ཚུལ་གྱི་སྔོན་འགྲོའོ།
བསྟེན་ཚུལ་དངོས་ནི་དཔྱད་སྒོམ་གྱི་སྒོ་ནས་བསྒོམ་པར་བྱ་སྟེ། །དེ་ཡང་བདག་གི་དཔལ་ལྡན་བླ་མ་དམ་
པ་འདི་རྣམས་དངོས་གྲུབ་ཐམས་ཅད་ཀྱི་རྩ་བ། །འདི་ཕྱིའི་ལེགས་ཚོགས་ཐམས་ཅད་ཀྱི་འབྱུང་གནས་
ཡིན༑ ༑སྨན་པ་དང་ནད་པ་བཞིན་དུ་བླ་མས་སྡུག་བསྔལ་གྱི་ནད་སེལ་བས་སྐུ་དྲིན་ཆེ། འཁོར་བ་ཐོག་
མ་མེད་པ་ནས་ད་བར་འཁོར་བར་གཏན་འཁྱམས་བྱས་པ་འདི་བཤེས་གཉེན་དམ་པ་དེ་དང་མཇལ་བའམ།
མཇལ་ཀྱང་དེའི་བཀའ་བཞིན་མ་བསྒྲུབས་པས་ལན། ད་ནི་ངས་བླ་མ་ཅི་མཉེས་བྱེད་དགོས། ཟས་ནོར་



ལམ་རིམ་གསེར་ཞུན་མ། ， ，
འགྲངས་ནས་སྐྱིད་རྒྱགས་པའི་སྐབས་སུ་གསེར་སྦྲུམ་ལག་པས་ཐེག་ཚད་བྱིན་པ་ལས་ལྡོགས་དྲིལ་འཆི་ལ་
ཁད་ལ་ཟས་ཕོར་གང་སྟེར་བ་དྲིན་ཆེ་བ་བཞིན། །དེ་ལ་ནི་རིམ་ལྔ་ལས། འདི་ནི་རང་བྱུང་བཅོམ་ལྡན་
འདས༑ རྣལྷག་པའི་ལྷ་ནི་གཅིག་པུ་ཉིད། །མན་ངག་རབ་ཏུ་སྟེར་བའི་ཕྱིར། རྡོ་རྗེ་སློབ་དཔོན་དེ་བས་
ལྷག ༑ཅེས་གསུངས་པ་ལྟར་སངས་རྒྱས་རྣམས་ལས་ཀྱང་བླ་མ་འདི་བཀའ་དྲིན་ཆེ་ངེས་བསམ། །སྔོན་
བདག་ཅག་གི་སྟོན་པས། སྐྱེ་བ་ཡོད་ན་འཆི་བ་ཡོད། །འགོག་པ་འདི་ནི་བདེ་བ་ཡིན། །ཞེས་པའི་ཚིགས་
བཅད་ཕྱེད་ཙམ་དང་། ཚིགས་བཅད་རེ་ཙམ་གསན་པའི་བླ་མ་ལ་བཀའ་དྲིན་བསབས་པའམ་བླ་མ་དེ་མ་
ཉེས་པར་བྱ་བའི་ཕྱིར་གསེར་སྲང་འབུམ་ཕྲག་ཕུལ་བ་དང་། རྒྱལ་པོའི་སྲས་དང་བཙུན་མོ་ལ་སོགས་པ་
ཆེས་ཕངས་པ་ཕུལ་བ། སྐུ་ལུས་ལ་མར་མེ་སྟོང་བཙུགས་པ་སོགས་ལུས་ལོངས་སྤྱོད་ཐམས་ཅད་གཏོང་
བར་མཛད་འདུག །བདག་ཀྱང་སྟོན་པ་དེའི་རྗེས་འཇུག་ཡིན་ཞིང་། ད་ལྟའི་བླ་མ་རྣམས་ལ་ཆོས་ཚད་
མེད་པ་ཉན་ཡོད་པས་བཀའ་དྲིན་ཚད་མེད་ཨང་། །གལ་ཏེ་ད་ལྟའི་བླ་མ་སྐུ་ཡོན་ཆེ་བ་ཡིན་ན་བཀའ་དྲིན་
རེ་ཙམ་འཁུར། །དེ་མིན་ཅིར་ཡང་མི་རྩི་བའི་ཁར། །ངས་ཆོས་ཉན་ཡོད་ཟེར་ཕར་དགྱེན་པ་བྱེད་པར་
འདུག་སྟེ། །དེ་ནི་མ་གོ་བ་ཤིན་ཏུ་ཆེ་བ་ཡིན་ཏེ། དཔེར་ན་ཕ་མ་ལ་ཡོན་ཏན་མེད་ཀྱང་དྲིན་ལེགས་པར་
འཁུར་དགོས་ཤིང་། ཁུར་ན་ཕན་ཡོན་དང་། མ་ཁུར་ན་ཉེས་དམིགས་ཆེ་བ་བཞིན་དུ་བླ་མ་ལའང་མཚུངས་
པ་ཡིན་ནོ། །ད་ལྟ་ནོར་ཅུང་ཟད་རེ་བྱིན་པ་ལ་ཡང་དྲིན་ཆེ་ཟེར་ན། །བླ་མས་ཚེ་འདི་ཕྱི་ཐམས་ཅད་ཀྱི་
བདེ་བ་ལ་སྦྱར་བ་ཡིན། །ལེགས་པར་བརྟགས་ན་ཡ་གི་སངས་རྒྱས་བྱང་སེམས་ནས་ཁྱིམ་པ་རྣམས་ཀྱི་
བར་ཐམས་ཅད་ལ་བླ་མ་མཉེས་པར་བྱས་མ་བྱས་ཀྱིས་སྐྱིད་སྡུག་གི་ཁྱད་པར་མངོན་དུ་མཐོང་བ་དང་། དེར་
མ་ཟད་བླ་མས་ཚེ་གཅིག་ལ་སངས་རྒྱས་ལ་བཀོད་པ་ཡང་མང་དུ་བྱུང་། །ངས་ཀྱང་བླ་མ་རྣམས་མཆོད་
པ་གསུམ་གྱིས་མཉེས་པར་བྱས་ན་སངས་རྒྱས་མྱུར་དུ་འཐོབ་ངེས། །དེས་ན་བླ་མའི་བཀའ་དྲིན་ནི་བསམ་
གྱིས་མི་ཁྱབ་པས་བཀའ་དྲིན་ཅན་གྱི་བླ་མ་མཉེས་པ་གལ་ཆེ་སྟེ། །ཚེ་ཕྱི་མ་རྣམས་སུ་བཤེས་གཉེན་དམ་
པ་དང་མཇལ་ཞིང་རྗེས་སུ་འཛིན་པ་ཡང་ད་ལྟ་ཆོས་འབྲེལ་ཡོད་པའི་བླ་མ་རྣམས་མཉེས་པར་བྱེད་པ་ཁོ་ན་



10 ལམ་རིམ་གསེར་ཞུན་མ།
ལ་རག་ལས་པས་བཤེས་གཉེན་བསྟེན་ཚུལ་མ་འཆུགས་པ་ཅིག་མི་བྱེད་པའི་ཐབས་རང་མི་འདུག་ཨང་། །མདོ་
བསྟན་བཅོས་ཐམས་ཅད་ལས་ཀྱང༌། བླ་མ་རྣམས་མཉེས་པ་སྒྲོབས་ཤིག་ཅེས་ཡང་ཡང་གསུངས་ཤིང་།
དེ་ངེད་རང་ལ་མི་འདོད་གདམ་ཁའམ་གྱོད་བཀལ་བ་ནི་མིན། །བསོད་ནམས་མི་འདོད་པ་ནི་སུ་ཡང་མེད།།
བསོད་ནམས་གསོག་པའི་ཞིང་ནི་བླ་མ་ལས་ལྷག་པ་མེད་པར་མདོ་རྒྱུད་བསྟན་བཅོས་ཀུན་ནས་གསུངས། མཉེས་
བསྒྲུབ་པའང་བླ་མ་ལ་སྐྱོན་རྟོག་གི་བློ་ཡེ་མ་ཤོར་བའི་ཅི་མཛད་ལེགས་པར་ལྟ་བའི་སྒོ་ནས་དད་པ་ཁ་ཙམ་
མིན་པར་སྙིང་ཁོང་རུས་པའི་དཀྱིལ་ནས་བསྒོམ་སྟེ། །མཚན་ཐོས་པའམ་བླ་མ་དེ་དྲན་པ་ཙམ་གྱིས་ལུས་
ཀྱི་བ་སྤུ་གཡོ། །མིག་ནས་མཆི་མ་འཛག་པ་སོགས་མ་བྱུང་གི་བར་དུ་བསྒོམ། །དེ་ཡང་སྤྱིར་སེམས་ཅན་
གང་གི་སྐྱོན་ལ་ཡང་རྟོག་ཏུ་མི་རུང་བར་རྒྱལ་བ་སྲས་བཅས་ཀྱིས་གསུངས་ན་བླ་མ་ལ་ལྟ་ཅི་སྨོས། །སྐྱོན་
ཡོད་པ་ལྟར་སྣང་ཡང་ང་རང་སྣང་བ་མ་དག་པ་ཡིན། །བླ་མ་ལ་དེ་ལྟ་བུའི་སྐྱོན་ག་ལ་མངའ། །སྔོན་འཕགས་
པ་ཐོགས་མེད་ཀྱིས་བྱམས་པ་བསྒྲུབས་པས་ཁྱི་མོ་སྨད་ཁོག་འབུས་གང་བར་གཟིགས་པ་དང༌། ནཱ་རོ་པས་
ཏི་ལོ་པ་ཉ་གསོན་སྲེག་བྱེད་པར་གཟིགས་པ་སོགས་དང་། ཡབ་སྲས་མཇལ་བའི་མདོ་སོགས་ལས་སངས་
རྒྱས་ཀྱིས་བདུད་སྦྲུལ་ནས་སེམས་ཅན་གྱི་དོན་མཛད་པར་ཡང་པཤད། །དེས་ན་བླ་མ་ལ་སྐྱོན་ག་ལ་ཡོད།
སངས་རྒྱས་དངོས་ཡིན་ངེས་སྙམ་དུ་བསམ། །དེ་ལྟ་མིན་པར་བླ་མ་ལ་སྐྱོན་རྟོག་གི་སྒོ་ནས་བརྙས་སྨོད་
སོགས་བྱས་ན་ནི་གསང་འདུས་རྩ་རྒྱུད་དང་བླ་མ་ལྔ་བཅུ་པ་སོགས་ལས་སྡིག་པ་གང་ལས་ཆེས་ཆེ་བའི་སྡིག་
པར་བཤད་ཡོད། །དེས་ན་བདག་གིས་འབྲོམ་སྟོན་པའི་རྣམ་ཐར་ལྟར་བླ་མ་མང་པོ་ཚམ་ཚོམ་དུ་མི་འཚོལ།
གང་ལ་བླ་མ་བཅོལ་བ་དེ་སྲོག་དང་བསྡོས་ནས་མ་གུས་པའི་བསམ་པ་གཏན་མ་སྐྱེས་པར་བྱེད་དགོས་ཨང་
སྙམ་དུ་བསྒོམ་མོ། །རྗེ་བླ་མས་ཀྱང་། །དེ་ནས་འདི་ཕྱིའི་ལེགས་ཚོགས་ཇི་སྙེད་པའི། །རྟེན་འབྲེལ་ལེགས་
པར་འགྲིག་པའི་རྩ་བ་ནི། །ལམ་སྟོན་བཤེས་གཉེན་དམ་པ་འབད་པ་ཡིས། །བསམ་དང་སྦྱོར་བས་ཚུལ་
བཞིན་བསྟེན་པ་རུ། །མཐོང་ནས་སྲོག་གི་ཕྱིར་ཡང་མི་གཏོང་བར། །བཀའ་བཞིན་སྒྲུབ་པའི་མཆོད་པས་
མཉེས་པར་བྱས། །རྣལ་འབྱོར་ངས་ཀྱང་ཉམས་ལེན་དེ་ལྟར་བྱས། །ཐར་འདོད་ཁྱེད་ཀྱང་དེ་བཞིན་



ལམ་རིམ་གསེར་ཞུན་མ། 11 :
བསྐྱང་འཚལ་ལོ། །ཞེས་བརྩེ་བ་ཆེན་པོས་གདམས་པ་མཛད་དོ། །འོ་ན་ལམ་སྟོན་པའི་བཤེས་གཉེན་དེ་
ལྟར་འབད་པས་བསྟེན་ཅིང་བཀའ་བཞིན་སྒྲུབ་པའི་མཆོད་པས་མཉེས་པར་བྱ་དགོས་ན་བཀའ་ཇི་ལྟ་བུ་བསྒྲུབ་
སྙམ་ན། བཤེས་གཉེན་དེས་ཇི་ལྟར་གདམས་པའི་དམ་པའི་ཆོས་ཚུལ་བཞིན་དུ་ཉམས་སུ་བླངས་ཏེ། རྒྱུ་
དང་འབྲས་བུའི་སྒོ་ནས་ཤིན་ཏུ་རྙེད་དཀའ་ཞིང་རྙེད་ན་དོན་ཆེ་བའི་དལ་འབྱོར་ཡིད་བཞིན་གྱི་ནོར་བུ་ལས་
ལྷག་པའི་འདི་དོན་ལྡན་དུ་བྱེད་པ་ལས་ལྷག་པའི་བཀའ་བཞིན་སྒྲུབ་པའི་མཆོད་པ་གཞན་མི་འདུག་པས་དེས་
ན་ངས་མ་ལེ་སོར་གསུམ་ཁར་བཅུག་ནས་མི་ལུས་ལན་གཅིག་ཐོབ་པ་འདི་སྟོང་ལོག་ཏུ་མ་སོང་བ་ཞིག་མ་
བྱས་ན་ངའི་སྙིང་རུལ་བ་དང་འདྲ། །ཚེ་འདིའི་དགྲ་འདུལ་གཉེན་སྐྱོང་གཞན་ངོར་གྲུབ་པ་ཞིག་དང་། རྙེད་
བཀུར་སོགས་དོན་གཉེར་གྱི་བསམ་པས་ཀུན་ནས་བསླང་བའི་ཆོས་འཆད་ཉན། །བསླབ་པའི་སྲུང་སྡོམ་
སོགས་ཆོས་བརྒྱད་དཀར་ནག་ཁྲ་གསུམ་པོ་འདི་བཙན་ཆོད་དུ་བཞག་ནས་མི་རྟག་པ་སྒོམ་པ་སོགས་ཀྱི་ཁ་
ཞེ་མཐུན་ངེས་ཀྱི་ཆོས་ཤིག་ཉམས་སུ་མ་བླངས་ན་མདུན་མ་ཉེས་ཚབས་གཞན་ལས་ཆེ། །རྟེན་འདི་ལ་རང་
གིས་རང་ལ་མི་ཁྲེལ་བའི་ཆོས་རྣམ་དག་ཅིག་ཉམས་སུ་བླངས་ན་ནི་ནམ་གཞག་གཏན་གྱི་མདུན་མའི་རྐང་
ཚུགས་ཏེ་ལེགས་ཚབས་གཞན་ལས་ཆེ་བ་འདུག །དེས་ན་ངས་ཁེ་ཆུང་ལ་ཉེན་ཆེ་བའི་འཇིག་རྟེན་གྱི་བྱ་
བ་སྙིང་པོ་མེད་པའི་སྤུན་པ་འཕྱར་བ་འདི་ལས་ལོག །མི་ལུས་འདི་དོན་ལྡན་འཆི་ཁར་འགྱོད་མི་དགོས་
པ་སྙིང་པོ་ལོན་པ་ཞིག་བྱེད། །དེ་ཡང་ད་ལྟ་ཉིད་དུ་བྱེད་སྙམ་པའི་སྒོ་ནས་དལ་འབྱོར་ལ་སྙིང་པོ་ལེན་འདོད་
སྐོམ་པས་གདུངས་པ་ཆུ་དོན་དུ་གཉེར་བ་ལྟར་བསྒོམ་པར་བྱ་ཞིང་། །རྗེ་བླ་མས་ཀྱང་། །དལ་བའི་རྟེན་
འདི་ཡིད་བཞིན་ནོར་ལས་ལྷག །འདི་འདྲ་རྙེད་པ་ད་རེས་ཙམ་ཞིག་ཡིན། །རྙེད་དཀའ་འཇིག་སླ་ནམ་
མཁའི་གློག་དང་འདྲ། །ཚུལ་འདི་བསམས་ནས་འཇིག་རྟེན་བྱ་བ་ཀུན། །སྦུན་པ་འཕྱར་བ་བཞིན་དུ་རྟོགས་
གྱུར་ནས། །ཉིན་མཚན་ཀུན་ཏུ་སྙིང་པོ་ལེན་པ་དགོས། །ཞེས་ཀྱང་གསུངས་ཡོད་ཨང་སྙམ་དུ་བསམ་
འོན་དལ་འབྱོར་གྱི་རྟེན་ལ་སྙིང་པོ་ལེན་དགོས་ན། སྙིང་པོ་ཇི་ལྟར་ལེན་དགོས་སྙམ་ན་འདི་ལ་གཉིས་གསུངས་
པའི༑ ༑དང་པོ་ལམ་སྤྱིའི་རྣམ་གཞག་ལ་ངེས་པ་སྐྱེད་ཚུལ་འདི་ལ་གོ་བ་ཆགས་པ་ཤིན་ཏུ་གལ་ཆེ་བས་ཅུང་



12 ལམ་རིམ་གསེར་ཞུན་མ།
ཟད་བཤད་ན་འདི་ལ་གཉིས། །སྐྱེས་བུ་གསུམ་གྱི་ལམ་དུ་གསུང་རབ་ཐམས་ཅད་འདུས་པའི་ཚུལ། །སྐྱེས་
བུ་གསུམ་གྱི་སྒོ་ནས་འཁྲིད་པའི་རྒྱུ་མཚན་བསྟན་པའོ། །དང་པོ་ནི། །སངས་རྒྱས་དང་པོར་ཐུགས་བསྐྱེད།
བར་དུ་ཚོགས་བསགས། ཐ་མར་སངས་རྒྱས་པ་ཐམས་ཅད་སེམས་ཅན་གྱི་དོན། །ཆོས་གསུངས་པ་
ཐམས་ཅད་ཀྱང་སེམས་ཅན་གྱི་དོན་ཁོ་ན་ཡིན་ལ། །བསྒྲུབ་བྱ་སེམས་ཅན་གྱི་དོན་ལ་གནས་སྐབས་མངོན་
མཐོ་དང་མཐར་ཐུག་ངེས་ལེགས་གཉིས་ལས་དང་པོ་སྒྲུབ་ཚུལ་ལས་བརྩམས་ཏེ་གསུངས་པ་ཐམས་ཅད་
སྐྱེས་བུ་ཆུང་ངུ་དངོས་སམ་ཆུང་ངུ་དང་ཐུན་མོང་བའི་ཆོས་སྐོར་དུ་འདུ་སྟེ། སྐྱེས་བུ་ཆུང་ངུའི་ཁྱད་པར་
ནི་ལམ་སྒྲོན་ལས། གང་ཞིག་ཐབས་ནི་གང་དག་གིས། །འཁོར་བའི་བདེ་བ་ཙམ་དག་ལ། །རང་ཉིད་
དོན་དུ་གཉེར་བྱེད་པ། །དེ་ནི་སྐྱེས་བུ་ཐ་མར་ཤེས། །ཞེས་གསུངས་པ་ལྟར་ཚེ་འདི་ལ་ཆེད་ཆེར་མི་བྱེད་
པར་ཕྱི་མར་མཐོ་རིས་ཀྱི་བདེ་བ་དོན་དུ་གཉེར་ཞིང་དེའི་རྒྱུ་ཉམས་སུ་ལེན་པ་ཞིག་འཇོག །ངེས་ལེགས་
ལ་འཁོར་བ་ལས་གྲོལ་བ་ཙམ་གྱི་ཐར་པ་དང་ཐམས་ཅད་མཁྱེན་པ་གཉིས་ལས་དང་པོ་སྒྲུབ་པ་ལས་བརྩམས་
ཏེ་གསུངས་པ་ཐམས་ཅད་སྐྱེས་བུ་འབྲིང་དངོས་སམ་དེ་དང་ཐུན་མོང་གི་ཆོས་སྐོར་དུ་འདུ་སྟེ། །ལམ་སྒྲོན་
དུ༑ ༑སྲིད་པའི་བདེ་ལས་རྒྱབ་ཕྱོགས་ཤིང་། །སྡིག་པའི་ལས་ལས་བཟློག་བདག་ཉིད། །གང་ཞིག་རང་
ཞི་ཙམ་དོན་གཉེར། །སྐྱེས་བུ་དེ་ནི་འབྲིང་ཞེས་བྱ། །ཞེས་གསུངས་པ་ལྟར་སྐྱེས་བུ་འབྲིང་ཙམ་ནི་འཁོར་
བའི་ཕུན་ཚོགས་ལས་རྒྱབ་ཀྱིས་ཕྱོགས་ནས་འཁོར་བ་སྤངས་པའི་ཐར་པ་ཙམ་རང་དོན་དུ་ཐོབ་བྱར་བྱས་
ཏེ་དེའི་ཕྱིར་དུ་བསླབ་པ་གསུམ་ཉམས་སུ་ལེན་པ་ལ་འཇུག་པ་ཞིག་ལ་འཇོག །ཐམས་ཅད་མཁྱེན་པའི་གོ་
འཕང་སྒྲུབ་པའི་ཐབས་ལ་ཡང་གསང་སྔགས་དང་ཕར་ཕྱིན་ཐེག་པ་གཉིས་སུ་ཡོད་པ་གཉིས་ཀ་ཡང་སྐྱེས་
བུ་ཆེན་པོའི་ཆོས་སྐོར་དུ་འདུས་ཏེ། །སྐྱེས་བུ་ཆེན་པོ་དེ་ལམ་སྒྲོན་ལས། རང་རྒྱུད་རྟོག་པའི་སྡུག་བསྔལ་
གྱིས༑ ༑གང་ཞིག་གཞན་གྱི་སྡུག་བསྔལ་ཀུན། །ཡང་དག་ཟད་པར་ཀུན་ནས་འདོད། །སྐྱེས་བུ་དེ་ནི་
མཆོག་ཡིན་ནོ། །ཞེས་གསུངས་པ་ལྟར་སྙིང་རྗེ་ཆེན་པོའི་གཞན་དབང་དུ་གྱུར་པས་སེམས་ཅན་གཞན་གྱི་
སྡུག་བསྔལ་ཀུན་ཟད་པར་བྱ་བའི་ཕྱིར་དུ་སངས་རྒྱས་ཐོབ་བྱར་བྱས་ཏེ་ཕར་ཕྱིན་དྲུག་དང་རིམ་གཉིས་སོགས་



ལམ་རིམ་གསེར་ཞུན་མ། 13：
ལ་སློབ་པ་ཞིག་ལ་འཇོག་པའི་ཕྱིར་རོ། །གཉིས་པ་སྐྱེས་བུ་གསུམ་གྱི་སྒོ་ནས་འཁྲིད་པའི་རྒྱུ་མཚན་བསྟན་
པ་ནི་དེ་ལྟར་སྐྱེས་བུ་གསུམ་དུ་བཤད་ཀྱང་སྐབས་འདིར་སྐྱེས་བུ་ཆེན་པོའི་ལམ་དུ་འཁྲིད་པའི་ཡན་ལག་ཏུ་
འོག་མ་གཉིས་ཀྱང་འཁྱེར་ཤེས་དགོས་ལ། དེ་ཡང་སྲིད་པའི་ཕུན་ཚོགས་ཙམ་ལ་ཐོབ་བྱར་བྱེད་པའི་སྐྱེས་
བུ་ཆུང་ངུ་ཙམ་དང༌། འཁོར་བ་ལས་ཐར་པ་ཙམ་རང་དོན་དུ་ཐོབ་བྱར་བྱེད་པའི་སྐྱེས་བུ་འབྲིང་ཙམ་གྱི་
ལམ་དུ་འཁྲིད་པ་མ་ཡིན་གྱི། །དེ་གཉིས་དང་ཐུན་མོང་བའི་ལམ་འགའ་ཞིག་སྐྱེས་བུ་ཆེན་པོའི་ལམ་ལ་འཁྲིད་
པའི་སྔོན་འགྲོར་བྱས་ནས་དངོས་གཞི་སྐྱེས་བུ་ཆེན་པོའི་ལམ་དུ་འཁྲིད་པ་ཡིན་ལ། །དེ་ལྟར་བྱེད་དགོས་
པའི་རྒྱུ་མཚན་ནི་ཐེག་ཆེན་དུ་འཇུག་པའི་སྒོ་ནི་བྱང་ཆུབ་མཆོག་ཏུ་སེམས་བསྐྱེད་པ་ལས་གཞན་མེད་པས་
བྱང་ཆུབ་སེམས་བསྐྱེད་དགོས་ལ། །དེ་ལ་སྔོན་དུ་སེམས་བསྐྱེད་ཀྱི་ཕན་ཡོན་བསམས་ཏེ་སྤྲོ་ཤུགས་འཕེལ་
བ་དགོས། །སེམས་བསྐྱེད་ཀྱི་ཕན་ཡོན་ཡང་བསྡུ་ན་གནས་སྐབས་ཀྱི་དང་མཐར་ཐུག་གི་ཕན་ཡོན་གཉིས་
ལས་གནས་སྐབས་མངོན་མཐོའི་བདེ་འབྲས་ཀྱང་སེམས་བསྐྱེད་ལ་བརྟེན་ནས་བདེ་བླག་ཏུ་འགྲུབ། མཐར་
ཐུག་ཐམས་ཅད་མཁྱེན་པའི་གོ་འཕང་ཡང་སེམས་བསྐྱེད་ལ་བརྟེན་ནས་འབྱུང་བས་བྱང་ཆུབ་ཏུ་སེམས་བསྐྱེད་
དགོས་ལ། དེ་ལ་ཡང་སེམས་ཅན་ཐམས་ཅད་སྡུག་བསྔལ་གྱིས་མནར་བ་མི་བཟོད་པའི་སྙིང་རྗེ་ཆེན་པོ་
སྔོན་དུ་འགྲོ་དགོས། །དེ་ལ་རང་སྡུག་བསྔལ་གྱིས་མནར་བ་ལ་མི་འདོད་པའི་བློ་ཤུགས་དྲག་ཅིག་དགོས་
པས་ཐོག་མར་ཆུང་ངུའི་སྐབས་ཀྱི་རང་ལ་ངན་སོང་གི་སྡུག་བསྔལ་གྱིས་མནར་ཚུལ་བསམས་ནས་དེ་ལས་
ཐར་འདོད་ཀྱི་བློ་དང་། འབྲིང་གི་སྐབས་སུ་མཐོ་རིས་ན་ཡང་བདེ་བ་རང་མཚན་པ་མེད་ཚུལ་བསམས་
ནས་འཁོར་བ་མཐའ་དག་ལས་ངེས་པར་འབྱུང་བའི་བློ་བསྐྱེད། །དེ་ནས་རང་ཉམས་ལ་དཔགས་ནས་མ་
རྒན་སེམས་ཅན་ཐམས་ཅད་སྡུག་བསྔལ་གྱིས་མནར་བ་ལ་སྒྲོལ་འདོད་ཀྱི་བྱམས་སྙིང་རྗེ་བྱང་ཆུབ་ཀྱི་སེམས་
བསྐྱེད་པར་བྱེད་དགོས་པས་ན་ཆུང་འབྲིང་དང་ཐུན་མོང་བའི་བློ་སྦྱོང་བ་ཆེན་པོའི་ལམ་དུ་འཁྲིད་པའི་ཐབས་
མཆོག་ཏུ་འགྱུར་བ་ཡིན་པས་སོ། །གཉིས་པ་སྙིང་པོ་ལེན་ཚུལ་དངོས་ལ་གསུམ་ཡོད་པའི་དང་པོ་ཆུང་ངུ་
དང་ཐུན་མོང་བའི་ལམ་ལ་བློ་སྦྱོང་ཚུལ་ནི། བློ་ནང་དུ་ཧྲིལ་ཏེ་བཀུག་ནས། གལ་ཏེ་མི་ལུས་རིན་པོ་ཆེ་



14
ལམ་རིམ་གསེར་ཞུན་མ་
རྙེད་དཀའ་ཞིང་རྙེད་ན་དོན་ཆེ་བ་འདི་འདྲ་ཐོབ་འདུག་སྟེ་འདི་ཡུན་རིང་དུ་མི་གནས། །ངེས་པར་འཆི། །དེ་
ཡང་གང་ཙམ་ན་འཆི་ངེས་པ་མི་འདུག་པས་ད་ལྟ་ཉིད་ནས་སྙིང་པོ་ལེན་པ་ལ་འབད་དགོས། །དེ་ཡང་དེ་
སྔ་ཕན་དྲག་ཞན་འབྲིང་གསུམ་འདི་ཙམ་ཞིག་ཁྲོམ་འུར་བ་བཞིན་དུ་འཆི་བདག་གིས་བཅོམ། །ང་དེ་སྔ་ཕན་
མ་ཤི་བ་དེ་ཡང་ཁར་རྗེ་རེ་ཆེ་ན་སྙམ། སྙིང་ཚ་སྟོང་སྟོང་བ། ས་གཅིག་ཏུ་སྡོད་མི་ཚུགས་པ་ཙམ་གྱི་བློ་
ཞིག་བསྐྱེད་ལ། །ནོར་ལོངས་སྤྱོད་གཉེན་ཉེ་བ་སུ་གང་དང་ཡང་འགྲོགས་དབང་མེད་པར་དེ་རྣམས་ཀྱི་ཆེད་
དུ་བསགས་པའི་སྡིག་པ་དེ་ཁྱེར་ནས་འགྲོ་དགོས་པ་འདི་འདྲ་ནི་ཡ་ཆ་སྙམ་པ་བྱ། །ཚེ་འདི་སྣང་གི་བཟའ་
དགའ་འཐུང་སྐྱིད། །མི་ནོར་ཟས་གསུམ་སོགས་གང་སོང་སོང་སོང་། ད་ངས་ཚེ་ལྷག་གང་ཡོད་འདི་ལ་
ཆོས་གཤའ་མ་ཞིག་བྱེད། དེ་ཡང་དེ་རིང་ཉིད་ནས་བྱེད་དགོས་སྙམ་པ་བྱའོ། །འོ་ན་འཆི་བའི་ཚེ་ཆོས་
མ་གཏོགས་གང་གིས་ཀྱང་མི་ཕན་ན། །ཤི་བའི་ཚེ་ཆོས་ཀྱིས་ཇི་ལྟར་ཕན། །ཆོས་མིན་གྱིས་ཇི་ལྟར་གནོད་
སྙམ་ན། ངེད་རང་ཤི་ནས་ཀྱང་མེད་པར་མི་འགྲོ་བར་སྐྱེ་བ་ཞིག་ནི་གླང་དགོས་ཏེ་སྐྱེ་བ་ཡང་བདེ་འགྲོ་དང་
ངན་འགྲོ་གང་རུང་ལས་མ་འདས། དེ་ཡང་ལས་ཀྱི་དབང་མ་གཏོགས་རང་དབང་ནི་མེད། ལས་དཀར་
ནག་གིས་ཇི་ལྟར་འཕངས་པ་བཞིན་སྐྱེ་དགོས་ལ། དེ་ཡང་འཆི་བའི་ཚེ་དགེ་སེམས་མངོན་དུ་གྱུར་ན་ཕྱི་
མ་བདེ་འགྲོར་སྐྱེ། །དེའི་ཚེ་མི་དགེ་བའི་སེམས་མངོན་དུ་གྱུར་ན་ཕྱི་མ་ངན་འགྲོ་གསུམ་གང་རུང་དུ་སྐྱེས་
ནས་སྡུག་བསྔལ་དྲག་པོ་མྱོང་དགོས། ངན་འགྲོ་ན་སྡུག་བསྔལ་ཇི་ལྟར་ཡོད་ན། མགོན་པོ་ཀླུ་སྒྲུབ་ཀྱིས།
རབ་ཏུ་ཚ་ཞིང་གྲང་བ་ཡི། །དམྱལ་བ་ཉི་མ་གཅིག་བཞིན་དྲན། །བཀྲེས་སྐོམ་དག་གིས་རིད་པ་ཡི། །ཡི་
དྭགས་དག་ཀྱང་དྲན་པར་བྱ། །རྨོངས་པའི་སྡུག་བསྔལ་རབ་མང་བའི། །བྱོལ་སོང་བལྟ་ཞིང་དྲན་པར་
བྱ༑ དེ་རྒྱུ་རྣམ་སྤང་བདེ་རྒྱུ་སྤྱད། །འཐོབ་དཀའ་འཛམ་གླིང་མི་ཡི་ལུས། །དེ་ཐོབ་དུས་སུ་ངན་སོང་
རྒྱུ༑ ༑རབ་ཏུ་བསྒྲིམས་ཏེ་གཅད་པར་བྱ། །ཞེས་གསུངས་པ་ལྟར་དམྱལ་བ་རྣམས་ལ་ཚ་གྲང་གི་སྡུག་
བསྔལ་བཟོད་པར་མི་ནུས་པ་ཡོད། །ཡི་དྭགས་རྣམས་ལ་བཀྲེས་སྐོམ་གྱི་སྡུག་བསྔལ་བསྲན་མི་ནུས་པ། དུད་
འགྲོ་རྣམས་ལ་གཅིག་ལ་གཅིག་ཟ་གླེན་ལྐུགས་སོགས་ཀྱི་སྡུག་བསྔལ་བཟོད་པར་མི་ནུས་པ་ཡོད། །ད་ལྟ་



ལམ་རིམ་གསེར་ཞུན་མ། 15
མེ་མ་མུར་དུ་ལག་པ་བཅུག་ནས་ཡུད་ཙམ་སྡོད་པ་དང་། དགུན་གྲང་སྒང་ལ་གོས་མེད་པར་ཞག་གཅིག་
ཙམ་སྡོད་པ་དང་། ཞག་ཁ་ཡར་ཟས་གང་ཡང་མེད་པར་སྡོད་པ་དང་། ལུས་ལ་སྦྲང་བུ་སོགས་ཀྱིས་སོ་
བཏབ་པ་ཙམ་ཡང་བཟོད་པར་དཀའ་ན་ཚ་གྲང་གི་དམྱལ་བ་ཡི་དྭགས་དུད་འགྲོ་གཅིག་གིས་གཅིག་གསོན་
པོར་མིད་པའི་སྡུག་བསྔལ་སོགས་བདག་གིས་ཇི་ལྟར་བཟོད་སྙམ་དུ་ད་ལྟའི་ཉམས་ལ་དཔགས་ནས་ཤིན་ཏུ་
འཇིགས་ཤིང་སྐྲག་པའི་ཡིད་ཀྱི་འགྱུར་བ་མ་ཐོན་བར་དུ་བསྒོམ་ཞིང་། དེས་ན་བདག་གིས་དལ་བའི་རྟེན་
བཟང་པོ་ཐོབ་པའི་དུས་འདིར་ངན་སོང་གི་རྒྱུ་སྤོང་བ་དང་བདེ་འགྲོའི་རྒྱུ་ལ་འབད་པའི་སྒོ་ནས་ངན་སོང་དུ་
མི་སྐྱེ་བའི་ཐབས་ལ་འབད་པར་བྱའོ་སྙམ་དུ་བསྒོམ། འོ་ན་ངན་སོང་དུ་མི་སྐྱེ་བའི་ཐབས་ལ་ཇི་ལྟར་འབོད་
སྙམ་ན། །གོང་དུ་བཤད་པ་ལྟར་ངན་སོང་གི་སྡུག་བསྔལ་གྱིས་འཇིགས་པ་དང་། འཇིགས་པ་དེ་ལས་
སྐྱོབ་པའི་ནུས་པ་དཀོན་མཆོག་གསུམ་ལ་ཡོད་པར་ཤེས་ནས་དཀོན་མཆོག་རིན་པོ་ཆེ་རྣམ་པ་གསུམ་ལ་སྙིང་
ཐག་པ་ནས་སྐྱབས་སུ་འགྲོ་བར་བྱ་ལ། དཀོན་མཆོག་གསུམ་གྱིས་ངན་སོང་གི་འཇིགས་པ་ལས་སྐྱོབ་ནུས་
པ་ཡང་ཡིན་ཏེ། སངས་རྒྱས་དཀོན་མཆོག་དེ་རང་འཇིགས་པ་ཐམས་ཅད་ལས་གྲོལ། གཞན་འཇིགས་
པ་ཐམས་ཅད་ལས་སྐྱོབ་པའི་ཐབས་ལ་མཁས། །ཀུན་ལ་ཐུགས་རྗེ་ཆེན་པོཉེ་རིང་མེད་པར་འཇུག །ཕན་
བཏགས་མ་བཏགས་ཐམས་ཅད་ཀྱི་དོན་མཛད་པས་སྐྱབས་སུ་འོས་ཤིང་། དེས་ཆོས་དང་དགེ་འདུན་ཡང་
མཚོན་ནུས་ལ། །དེས་ན་ཕྱི་རོལ་པའི་སྟོན་པ་དང་ཆོས་དང་དགེ་འདུན་ལ་ཡོན་ཏན་དེ་དག་གང་ཡང་མེད་
པས་སྐྱབས་སུ་མི་འོས། དཀོན་མཆོག་གསུམ་ལ་ཡོན་ཏན་དེ་ལྟར་ཡོད་པས་སྐྱབས་སུ་འགྲོ་བར་འོས་སོ།
སྐྱབས་སུ་ཇི་ལྟར་འགྲོ་ན། རྐང་གཉིས་རྣམས་ཀྱི་མཆོག་སངས་རྒྱས་ལ་སྐྱབས་སུ་མཆིའོ། །བདག་འཁོར་
བ་དང་ངན་སོང་གི་སྡུག་བསྔལ་ལས་སྒྲོལ་བའི་སྟོན་པ་མཛད་དུ་གསོལ། །འདོད་ཆགས་དང་བྲལ་བ་རྣམས་
ཀྱི་མཆོག་ཆོས་ལ་སྐྱབས་སུ་མཆིའོ། །བདག་འཁོར་བ་དང་ངན་སོང་གི་འཇིགས་པ་ལས་སྒྲོལ་བའི་སྐྱབས་
དངོས་མཛད་དུ་གསོལ། །ཚོགས་རྣམས་ཀྱི་མཆོག་དགེ་འདུན་ལ་སྐྱབས་སུ་མཆིའོ། །བདག་འཁོར་བ་
དང་ངན་སོང་གི་སྡུག་བསྔལ་ལས་སྒྲོལ་བའི་གྲོགས་མཛད་དུ་གསོལ། །ཞེས་སྙིང་ཐག་པ་ནས་བློ་ལིངས་



16 ལམ་རིམ་གསེར་ཞུན་མ།
ཏེ་བཀལ་བའི་སྐྱབས་འགྲོ་བྱ། །དེ་ལྟར་སྐྱབས་སུ་སོང་ནས་བསླབ་བྱ་ལ་མ་བསླབས་ན་སྐྱབས་འགྲོ་ལས་
ཉམས་པར་འགྱུར་བས་བསླབ་བྱ་ལ་སློབ་དགོས། དེ་ཡང་བདག་སངས་རྒྱས་ལ་སྐྱབས་སུ་སོང་ནས་འཇིག་
རྟེན་པའི་ལྷ་དྲག་པོ་ཁྱབ་འཇུག་སོགས་ལ་སྐྱབས་སུ་མི་འཛིན་སངས་རྒྱས་ཀྱི་སྐུ་གཟུགས་ལ་ཡང་སངས་རྒྱས་
དངོས་ཀྱི་འདུ་ཤེས་བྱས་ཏེ་གུས་པར་བྱ། །བདག་ཆོས་ལ་སྐྱབས་སུ་སོང་ནས་སེམས་ཅན་ལ་འཚེ་བ་མི་
བྱ༑ ༑ཡི་གེ་ན་གཅིག་ཡན་ཆད་ལ་མ་གུས་པ་སྤངས་ཏེ་གུས་པར་བྱ། །བདག་དགེ་འདུན་དཀོན་མཆོག་
ལ་སྐྱབས་སུ་སོང་ནས་མུ་སྟེགས་སམ་སྡིག་གྲོགས་དང་འགྲོགས་འདྲིས་མི་བྱ། །ཐ་ན་སེར་པོ་གྱོན་ཙམ་
ལ་ཡང་མ་གུས་པ་སྤངས་ཏེ་གུས་པར་བྱའོ། །གཞན་ཡང་ཕན་བདེ་དགེ་ལེགས་ཐམས་ཅད་དཀོན་མཆོག་
གི་བཀའ་དྲིན་དུ་ཤེས་པར་བྱས་ཏེ་བཟའ་བཏུང་གི་ཕུད་སོགས་ཀྱིས་དཀོན་མཆོག་ལ་མཆོད་པ་དང་། འཕྲལ་
དང་ཕུགས་ཀྱི་དོན་ཐམས་ཅད་དཀོན་མཆོག་གསུམ་ལ་གསོལ་བ་བཏབ་ནས་བྱེད་ཀྱི་ཕལ་པའི་མོ་བོན་སོགས་
ལ་མི་བརྟེན། རང་གི་ནུས་པ་གང་ཡོད་ཀྱིས་སེམས་ཅན་གཞན་དཀོན་མཆོག་ལ་སྐྱབས་སུ་འགྲོ་བ་ལ་དགོད།
སྲོག་གི་ཕྱིར་ཡང་དཀོན་མཆོག་མི་གཏོང་ཞིང་། དེ་གཏོང་བའི་ཚིག་ཙམ་ཡང་མ་ཤོར་བ་བྱེད་དགོས་ཨང་
སྙམ་པ་བྱས་ནས་ཉིན་ལན་གསུམ་མཚན་ལན་གསུམ་དུ་བསམས་ལ། ཡོན་ཏན་ཤེས་པ། ཁྱད་པར་ཤེས་
པ༑ ༑ཁས་བླངས་པ། གཞན་དུ་མི་སྨྲ་བའི་སྒོ་ནས་ཉིན་ལན་གསུམ་མཚན་ལན་གསུམ་དུ་བསམ་པ་ཐག་
པ་ནས་སྐྱབས་འགྲོ་བྱའོ། །འོ་ན་དཀོན་མཆོག་གསུམ་ལ་སྐྱབས་སུ་སོང་བས་ངན་སོང་གི་སྡུག་བསྔལ་ལས་
སྐྱོབ་ནུས་མོད། །མཐོ་རིས་ཀྱི་རྟེན་འཐོབ་པ་ལ་རྒྱུ་ཇི་ལྟ་བུ་སྒྲུབ་སྙམ་ན། །དེ་ཡང་དཀར་ནག་གི་ལས་
འབྲས་བསམས་ཏེ་དགེ་སྡིག་གི་ལས་སོ་སོར་ངེས་པ་དང་། འཕེལ་ཆེ་བ། ལས་མ་བྱས་པ་དང་མི་འཕྲད་
པ༑ ༑ལས་བྱས་པ་ཆུད་མི་ཟ་བ་སོགས་ཀྱི་ཚུལ་བསམས་ཏེ་དགེ་སྡིག་གི་བླང་དོར་ཚུལ་བཞིན་དུ་བྱེད་དགོས་
ལ༑ ༑དེ་ཡང་དངོས་སྟོབས་ཀྱི་རིགས་པས་ངེས་མི་ནུས་པས་ཏིང་ངེ་འཛིན་རྒྱལ་པོ་ལས། ཟླ་བ་སྐར་
མར་བཅས་པ་གནས་ལྷུང་ཞིང་། །རི་དང་གྲོང་དུ་བཅས་པའི་ས་ཞིག་ལ། ནམ་མཁའི་ཁམས་ནི་རྣམ་པ་
གཞན་གྱུར་ཀྱང་། །ཁྱོད་ནི་མི་བདེན་པ་ཡི་ཚིག་མི་གསུང་། ཞེས་གསུངས་པ་ལྟར་སངས་རྒྱས་ཀྱི་གསུང་



ལམ་རིམ་གསེར་ཞུན་མ། 17
ལ་ཞེ་ཐག་པ་ནས་ཡིད་ཆེས་རྙེད་པར་བྱས་ནས། མི་དགེ་བ་ལས་སྡུག་བསྔལ་འབྱུང་། །དེ་ལས་ཇི་ལྟར་
ངེས་ཐར་ཞེས། །ཉིན་མཚན་ཀུན་ཏུ་བདག་གིས་ནི། །འདི་ཉིད་འབའ་ཞིག་བསམ་པའི་རིགས། ཞེས་
དང་༑ ༑དགེ་བའི་ཕྱོགས་རྣམས་ཐམས་ཅད་ཀྱི། རྩ་བ་མོས་པར་ཐུབ་པས་གསུངས། །དེའི་ཡང་རྩ་བ་
རྟག་ཏུ་ནི། །རྣམ་སྨིན་འབྲས་བུ་སྒོམ་པའོ། །ཞེས་གསུངས་པ་ལྟར། །སྤྱིར་མི་དགེ་བ་མཐའ་དག་སྤང་།
ཁྱད་པར་སྒོ་གསུམ་གྱི་མི་དགེ་བ་བཅུ་ཆེ་འབྲིང་ཆུང་ངུར་སྤྱོད་པའི་རྣམ་སྨིན་ངན་སོང་དུ་སྐྱེ་བ། རྒྱུ་མཐུན་
དང་བདག་འབྲས་སོགས་ཡིད་དུ་མི་འོང་བ་འབྱིན་ཚུལ་བསམས་ལ། བདེན་པ་པོའི་ལེའུ་ལས། རྒྱལ་པོ་
ཁྱོད་ནི་སྲོག་གཅོད་མ་མཛད་ཅིག །སྐྱེ་བོ་ཀུན་ལ་སྲོག་ནི་རབ་ཏུ་ཕངས། །དེ་བས་ཡུན་རིང་ཚེ་བསྲིང་སུ་
འདོད་པ། །ཡིད་ཀྱི་དགུ་ལའང་སྲོག་གཅོད་མི་བསམ་མོ། །ཞེས་གསུངས་པ་ལྟར་སྲོག་གཅོད་པ་སོགས་
ཀྱི་ཁ་ན་མ་ཐོ་བ་རྣམས་ལ་ཀུན་སློང་ཙམ་ཡང་མི་རྒྱུ་བར་སྡོམ་སེམས་མང་དུ་བསྟེན། །སྲོག་གཅོད་སྤོང་
བ་སོགས་དགེ་བ་མཐའ་དག་འབད་ནས་སྒྲུབ་དགོས་ཨང་། རྗེ་བླ་མས་ཀྱང་། ཤི་ནས་ངན་འགྲོར་མི་སྐྱེའི་
གདེང་མེད་ཅིང་། དེ་ཡི་འཇིགས་སྐྱོབ་དཀོན་མཆོག་གསུམ་དུ་ངེས། །དེ་ཕྱིར་སྐྱབས་འགྲོ་ཤིན་དུ་བསྟེན་
པ་དང་། དེ་ཡི་བསླབ་བྱ་ཉམས་པ་མེད་པར་བྱ། །དེ་ཡང་དཀར་ནག་ལས་འབྲས་ལེགས་བསམས་ཏེ།
བླང་དོར་ཚུལ་བཞིན་སྒྲུབ་ལ་རག་ལས་སོ། །ཞེས་གསུངས། །དེ་ཡང་མི་དགེ་བཅུ་སྤོང་གི་ཚུལ་ཁྲིམས་
བསྲུངས་པས་རྟེན་བཟང་པོ་རྙེད་མོད་ཀྱང་ལམ་མཆོག་རྣམ་མཁྱེན་སྒྲུབ་པ་ལ་རིགས་མཐོ་ཞིང་གཟུགས་བཟང་
བ་སོགས་ཀྱི་རྣམ་སྨིན་གྱི་ཡོན་ཏན་བརྒྱད་དང་ལྡན་པ་ཞིག་སྒྲུབ་དགོས་པས་དེའི་རྒྱུ་སེམས་ཅན་ལ་འཚེ་བ་
སྤོང་བ། མར་མེ་དང་གོས་གསར་པ་སོགས་སྦྱིན་པ། ང་རྒྱལ་བཅོམ་ནས་གཞན་ལ་གུས་པར་བྱ་བ་སོགས་
ལ་དྲན་ཤེས་བསྟེན་ནས་ལག་ཏུ་ལེན་དགོས། འོན་ཀྱང་ཉོན་མོངས་མང་བ་སོགས་ཀྱིས་གལ་ཏེ་སྡིག་ལྟུང་
གིས་གོས་ན། །དེ་ཇི་མི་སྙམ་པར་མི་འཇོག་པར་ལྟུང་བ་རྣམས་སྐབས་དང་བསྟུན་པའི་ཕྱིར་བཅོས་དང་།
སྡིག་པ་རྣམས་སྟོབས་བཞི་ཚང་བའི་སྒོ་ནས་བཤགས་པར་བྱས་ལ་སྒོ་གསུམ་སྡིག་ལྟུང་གིས་མ་གོས་པ་ལ་
འབད་པར་བྱ་དགོས་ཏེ། རྗེ་བླ་མས་ཀྱང་། ལམ་མཆོག་སྒྲུབ་ལ་མཚན་ཉིད་ཚང་བའི་རྟེན། །མ་རྙེད་



18 ལམ་རིམ་གསེར་ཞུན་མ་
བར་དུ་ས་ཆོད་མི་འོང་བས། །དེ་ཡི་མ་ཚང་མེད་པའི་རྒྱུ་ལ་བསླབ། །སྒོ་གསུམ་སྡིག་ལྟུང་དྲི་མས་སྦགས་
པ་འདི། །ལྷག་པར་ལས་སྒྲིབ་སྦྱོང་བ་གནད་ཆེ་བས། །རྒྱུན་དུ་སྟོབས་བཞི་ཚང་བ་བསྟེན་པ་གཅེས། །ཞེས་
གསུངས་པས་སོ། །དེ་ལྟར་བསྒོམས་པས་ཚེ་འདི་ལ་བློ་ལོག་སྟེ་ཚེ་ཕྱི་མའི་ཕུན་ཚོགས་དོན་གཉེར་གྱི་བློ་
བཅོས་མིན་ནམ་སྐྱེས་པ་ན་སྐྱེས་བུ་ཆུང་ངུའི་ལམ་ལ་བློ་སྦྱངས་པའི་ལག་རྗེས་བྱུང་བ་ཡིན་ནོ། །གཉིས་པ་
སྐྱེས་བུ་འབྲིང་དང་ཐུན་མོང་བའི་ལམ་ལ་བློ་སྦྱང་བ་ནི། དེ་ལྟར་མི་དགེ་བཅུ་སྤངས་ཤིང་དགེ་བ་བཅུ་ཉམས་
སུ་བླངས་པས་མཐོ་རིས་ཀྱི་རྟེན་ཁྱད་པར་ཅན་ཞིག་འཐོབ་མོད་ཀྱང་འཁོར་བའི་སྡུག་བསྔལ་ལས་མ་འདས་
པས༑ ༑དེས་ན་སྡུག་བསྔལ་མཐའ་དག་སྤངས་པའི་ཐར་པ་ཞིག་འཐོབ་དགོས་སོ། །འོ་ན་འཁོར་བ་མཐའ་
དག་སྡུག་བསྔལ་གྱི་རང་བཞིན་ཇི་ལྟར་ཡིན་སྙམ་ན། ངན་སོང་གསུམ་ནི་སྔར་བཤད་པ་ལྟར་ཡིན་ལ། དེ་
ཡང་སྐབས་འདིར་ཅུང་ཟད་ཁྱད་པར་བཏོན་ནས་བསམ་དགོས་པ་ནི་ངན་སོང་སོ་སོའི་སྡུག་བསྔལ་བསམས་
ནས་དེའི་རྗེས་ལ། འདི་ལྟ་བུའི་སྡུག་བསྔལ་དར་དྲག་ལ་རྒྱུན་རིང་བ་འདི་བདག་གིས་བཟོད་ཐབས་མི་འདུག་
པས་འདིས་མཚོན་པའི་འཁོར་བའི་སྡུག་བསྔལ་སྤངས་པའི་ཐར་པ་ཅི་ནས་ཀྱང་ཐོབ་པར་བྱ་སྙམ་དུ་བསམ།
ངན་སོང་ལས་གཞན་པའི་འཁོར་བ་མཐོ་དམན་མཐའ་དག་ཀྱང་སྡུག་བསྔལ་གྱི་རང་བཞིན་ལས་མ་འདས་
ཏེ༑ ༑མི་རྣམས་ལ་ནི་སྐྱེ་བ་ན་མའི་མངལ་མུན་ནག་དྲི་ང་བ་ལྗན་ལྗིན་མང་བ་སོགས་ཀྱིས་སྡུག་བསྔལ་ཞིང་།
སྐྱེ་བ་ན་ཞག་བདུན་ཕྲག་སོ་བརྒྱད་པ་ལ་སྔོན་ལས་ཀྱི་རླུང་གིས་བདས་ཏེ་འཇུར་མིག་ལ་འདྲེན་པའམ། །ཏིལ་
བཙིར་བ་ལྟར་ཤིན་ཏུ་སྡུག་བསྔལ་བ་དང་། བཙས་ནས་ཀྱང་ཤིན་ཏུ་འཇམ་པའི་གདན་ལ་བཞག་ཀྱང་ཚེར་
མའི་ཁྲོད་དུ་ལྷུང་བ་ལྟ་བུའི་སྡུག་བསྔལ་བཟོད་ཐབས་མེད་པ་ཉམས་སུ་མྱོང་བས་ན་སྐྱེ་བའི་སྡུག་བསྔལ་དེ་
ལྟ་བུ་ཡོད། བཙས་ནས་ལུས་ལང་ཚོ་དར་ལ་བབ་པར་གྱུར་པ་ནི་རིམ་པས་རྐེད་པ་ནི་གཞུ་ལྟར་གུག །མགོ་
བོ་ནི་སྤྲ་བའི་མེ་ཏོག་ལྟར་དཀར། །དཔྲལ་བ་ནི་དྲས་སྟན་ལྟར་གཉེར་མ་ཁེབས། །སྡོད་པའི་ཚེ་སྐྱེ་ཐག་
པ་ཆད་པ་ལྟ་བུ། ལྡང་བའི་ཚེ་ཤིང་རྩ་གནམ་དུ་འདོན་པ་འདྲ་བ། སྨྲ་ན་ལྕེ་ལྡིབ། འགྲོ་ན་ལུས་འབུབ།
མིག་རྣ་སོགས་ཀྱིས་ཡུལ་གསལ་བར་མི་མཐོང་། ལུས་ཀྱི་མདངས་ཉམས་པ་ནི་རོ་ལྟ་བུ། དྲན་པ་ཉམས་



ལམ་རིམ་གསེར་ཞུན་མ། 19
པས་བརྗེད་ངས་ཆེ། བཟའ་བཏུང་སོགས་འཇུ་དཀའ་ཞིང་ཇི་ལྟར་འདོད་པ་བཞིན་ལོངས་སྤྱོད་མི་ནུས། ཚེ་
ཕལ་ཆེར་ཟད་པས་འཆི་བ་ལ་མྱུར་དུ་ཕྱོགས་པའི་རྒ་བའི་སྡུག་བསྔལ་དང་། ལུས་ཀྱི་འབྱུང་བ་ཆ་མ་སྙོམས་
པར་འཁྲུགས་ཏེ་ན་བའི་ཚེ་ཕྱིའི་པགས་པ་བསྐམས། ནང་གི་ཤ་ཞུ། །བཟའ་བཏུང་ཡིད་དུ་འོང་བ་རྣམས་
ནད་ལ་ཕོག་དོགས་སྤང་དགོས། ཡིད་དུ་མི་འོང་བའི་བཟའ་བཏུང་སྨན་ལ་སོགས་པ་མི་འདོད་བཞིན་བསྟེན་
དགོས༑ ༑གཏར་སྲེག་སོགས་ཀྱི་དཔྱད་རྩུབ་པོ་རྣམས་བསྟེན་དགོས། ནད་མི་འཚོ་བར་དོགས་ནས་སྡུག་
བསྔལ་དཔག་ཏུ་མེད་པ་མྱོང་དགོས་པ་ན་བའི་སྡུག་བསྔལ། འཆི་ངེས་པའི་ནད་དྲག་པོས་ཐེབས་ན་འཆི་
བར་ཤེས། །སྔར་བྱས་ཀྱི་ལས་ངན་རྣམས་ལ་ནི་འགྱོད། །མི་ཚེ་སྟོང་ཟད་དུ་སོང་བ་ནི་དྲན། ལུས་ལོངས་
སྤྱོད་གཉེན་བཤེས་འཁོར་གཡོག་རྣམས་དང་འབྲལ་བ་ནི་ཤེས། ཁ་ནི་བསྐམས། མཆུ་ནི་བརྗེས། སྣ་ནི་
ཞོམ༑ ༑མིག་ནི་ཀོང་མོར་སོང་། དབུགས་ནི་རྩེག །ངན་སོང་གི་སྡུག་བསྔལ་དྲག་པོས་ནི་འཇིགས། མི་
འདོད་བཞིན་དུ་འཆི་དགོས་པའི་སྡུག་བསྔལ། རེས་འགའ་ཆོམ་རྐུན་སོགས་དགྲ་མི་སྡུག་པ་དང་ཕྲད་ནས་
ཟས་ནོར་ཐམས་ཅད་བཅོམ། །ལུས་ལ་མཚོན་དང་དབྱུག་པ་སོགས་ཀྱིས་བསྣུན། རེས་རྒྱལ་པོ་སོགས་
ཀྱི་ཆད་པས་མི་འདྲ་བ་སྣ་ཚོགས་ཀྱིས་མནར་བ་དང་། ཡང་ན་གཏམ་ངན་ཐོས་པ་སོགས་ཀྱི་མི་སྡུག་པ་
དང་ཕྲད་པའི་སྡུག་བསྔལ། ཟས་ནོར་སོགས་བདེ་སྡུག་གཏམ་ངན་ཁྱད་དུ་བསད་ནས་བསྒྲུབས་པ་རྣམས་
དང་༑ ༑ སྙིང་ཉེ་བ་སོགས་ཡིད་དུ་འོང་བ་དང་མི་འདོད་བཞིན་དུ་འབྲལ་བའི་སྡུག་བསྔལ། འདོད་པ་བཙལ་
ཡང་མ་རྙེད་པའི་སྡུག་བསྔལ་ནི་ཁྱིམ་པ་ལྟ་བུ་ལ་ཞིང་ལས་ལ་འབད་ཀྱང་ཐན་པ་སད་སེར་སོགས་ཀྱིས་ལོ་
ཐོག་འདོད་པ་བཞིན་མ་གྲུབ་པ། གྲུ་གཅོད་པའི་ཚེ་རླུང་ལ་སོགས་པས་མ་རུངས་པར་གྱུར་པ། ཚོང་པ་
ཡིན་ན་ཚོང་ཟོག་བརླག་པ་ཁེ་སྤོགས་མ་བྱུང་བ་སོགས་དང་། རབ་བྱུང་རྣམས་ལ་ནི་ཁས་བླངས་པའི་ཚུལ་
ཁྲིམས་མགོ་མ་ཐོན་པ་སོགས་གང་རེ་བ་དེ་མ་ཐོབ་པའི་སྡུག་བསྔལ། ཉེར་ལེན་གྱི་ཕུང་པོ་འདི་བླངས་ཙམ་
གྱིས་ཚེ་འདིར་ན་རྒ་འཆི་བ་སོགས་སྡུག་བསྔལ་གྱི་རྟེན་བྱེད། །ཚེ་ཕྱི་མའི་སྡུག་བསྔལ་རྣམས་འདྲེན་པར་
བྱེད༑ ༑སྡུག་བསྔལ་དང་འགྱུར་བའི་སྡུག་བསྔལ་གཉིས་ཀྱི་སྣོད་དུ་གྱུར་པ་དང་། ངོ་བོ་ཁྱབ་པ་འདུ་བྱེད་



20 ལམ་རིམ་གསེར་ཞུན་མ།
ཀྱི་སྡུག་བསྔལ་གྱི་རང་བཞིན་ཡིན་པས་སྡུག་བསྔལ་བའི་རང་བཞིན་མ་གཏོགས་བདེ་བའི་རང་བཞིན་ཅུང་
ཟད་ཀྱང་མི་འདུག་གོ ལྷ་མིན་ནི་ལུས་བཅད་དྲལ་སོགས་ཀྱི་སྡུག་བསྔལ་ཤིན་ཏུ་རྩུབ་ལས་མ་འདས། འདོད་
ལྷ་རྣམས་ལ་ནི་འཆི་ལྟས་ལྔས་ཟིན་པ་ན་དམྱལ་བའི་སྡུག་བསྔལ་ལས་ཆེས་ཆེ་བའི་སྡུག་བསྔལ་དང་། སྤ་
བཀོང་བ་དང་། གནས་ནས་སྐྱོད་པ་སོགས་སྡུག་བསྔལ་དཔག་ཏུ་མེད་པ་ཡོད། ཁམས་གོང་མའི་ལྷ་སོ་
སྐྱེ་ལ་སྡུག་བསྔལ་གྱི་སྡུག་བསྔལ་མངོན་གྱུར་མེད་ཀྱང་། བསམ་གཏན་གསུམ་པ་མན་ཆད་ལ་འགྱུར་བའི་
སྡུག་བསྔལ་དང་། བསམ་གཏན་བཞི་པ་དང་གཟུགས་མེད་ཁམས་སུ་ནི་ཁྱབ་པ་འདུ་བྱེད་ཀྱི་སྡུག་བསྔལ་
ཕོལ་མིག་ཀུན་ནས་ཚ་བ་ལྟ་བུའི་སྡུག་བསྔལ་ལས་མ་འདས་འདུག་པས་འཁོར་བ་སྤྱི་བྱེ་བྲག་གི་སྡུག་བསྔལ་
འདི་རྣམས་སྤངས་པའི་ཐར་པའི་གོ་འཕང་ཅི་ནས་ཀྱང་ཐོབ་པར་བྱེད་དགོས་སོ། །དེ་ཡང་རྒྱུ་མེད་རྐྱེན་
མེད་དུ་མི་འཐོབ་པས་ཐར་པ་ཐོབ་བྱེད་ཀྱི་ཐབས་བསླབ་པ་གསུམ་ལ་ཚུལ་བཞིན་དུ་བསླབ་པར་བྱ་དགོས།
དེ་ཡང་བསླབ་པ་གཞན་གཉིས་ཀྱི་གཞི་རྟེན་མེད་མི་རུང་ལྷག་པ་ཚུལ་ཁྲིམས་ཀྱི་བསླབ་པ་ལ་བསླབ་དགོས།
དེ་ཡང་མི་ཤེས་པ་སོགས་ལྟུང་བ་འབྱུང་བའི་རྒྱུ་རྣམས་ལ་དྲན་ཤེས་ཀྱིས་ལེགས་པར་བརྟགས་ནས་དང་པོར་
ལྟུང་བ་མི་འབྱུང་བ་ཞིག་བྱེད། གལ་ཏེ་བྱུང་ཡང་ལྷུང་བ་དང་རྒྱུན་རིང་དུ་མི་འགྲོགས་པར་བཤགས་སྡོམ་
ཚུལ་བཞིན་དུ་བྱེད་དགོས། །དེས་ན་ཉོན་མོངས་པ་གང་ཆེ་བ་དེའི་གཉེན་པོ་འབད་ནས་བསྒོམས་ཏེ་ལྟུང་
བས་མ་གོས་པར་བྱེད་ཅིང་ལས་དང་བྱ་བ་ཅི་བྱེད་ཀྱང་སྟོན་པའི་བཀའ་དང་མི་འགལ་བར་རང་གིས་རང་
ལ་མི་ཁྲེལ་བ་ཞིག་བྱེད་དགོས་ཨང་། རྗེ་བླ་མས་ཀྱང་། སྡུག་བདེན་ཉེས་དམིགས་བསམ་ལ་མ་འབད་ན།
ཐར་པ་དོན་གཉེར་ཇི་བཞིན་མི་སྐྱེ་ཞིང་། ཀུན་འབྱུང་འཁོར་བའི་འཇུག་རིམ་མ་བསམས་ན། །འཁོར་
བའི་རྩ་བ་གཅོད་ཚུལ་མི་ཤེས་པས། །སྲིད་ལ་ངེས་འབྱུང་སྐྱོ་ཤས་བསྟེན་པ་དང་། འཁོར་བར་གང་གིས་
བཅིངས་པ་ཤེས་པ་གཅེས། །ཞེས་གསུངས་གདའ་འོ། །དེས་ན་འཁོར་བ་མཐའ་དག་ལ་མེ་འབར་བའི་
ཁྱིམ་དུ་ཚུད་པའི་མི་ཞིག་ཁྱིམ་དེ་ལས་ཐར་འདོད་ཡོད་པ་ལྟ་བུའི་འཁོར་བ་ བོ་ལོག་པའི་བློ་སྐྱེས་པ་ན་
སྐྱེས་བུ་འབྲིང་གི་ལམ་ལ་བློ་སྦྱངས་པའི་ལག་རྗེས་བྱུང་བ་ཡིན་ནོ།། །།གསུམ་པ་སྐྱེས་བུ་ཆེན་པོའི་ལམ་



ལམ་རིམ་གཟེར་ཞུན་མ། 2 .
ལ་བློ་སྦྱང་བ་ནི། དེ་ལྟར་ལམ་བསླབ་གསུམ་ཉམས་སུ་བླངས་པས་ཐར་པའི་གོ་འཕང་ཙམ་འཐོབ་ཀྱང་།
དེ་ཙམ་གྱིས་མི་ཆོག་སྟེ། ཐར་པ་ཙམ་ཐོབ་ཕྱིན་ཆད་འཁོར་བར་འཁྱམ་མི་དགོས་ཀྱང་སྐྱོན་ཕྱོགས་རེ་སྤངས་
པ་དང་ཡོན་ཏན་ཕྱོགས་རེ་རྫོགས་པ་ཡིན་པས་རང་དོན་མཐར་ཕྱིན་མ་ཐོབ། དེའི་གནད་ཀྱིས་གཞན་དོན་
ཡང་ཉི་ཚེ་བ་ལས་མི་འགྲུབ། དེས་ན་དོན་གཉིས་མཐར་ཕྱིན་གྱི་སངས་རྒྱས་ཀྱི་གོ་འཕང་ཞིག་ཐོབ་པར་
བྱ་དགོས་པར་འདུག་གོ སངས་རྒྱས་དེ་ཡང་རང་ཉིད་རྐྱང་པའི་ཕྱིར་མིན་གྱི། །སེམས་ཅན་ཐམས་ཅད་
ཀྱི་ཕྱིར་དོན་དུ་གཉེར་བ་ཞིག་དགོས་ཏེ། རང་སྡུག་བསྔལ་གྱི་རྒྱ་མཚོར་ལྷུང་བ་བཞིན་དུ་སེམས་ཅན་རྣམས་
ཀྱང་སྡུག་བསྔལ་གྱིས་མནར་བས་ཉམས་ཐག་པ་ཤ་སྟག་ཡིན་ཞིང་། །སེམས་ཅན་རྣམས་རང་གི་ཕ་མར་
མ་གྱུར་པ་གཅིག་ཀྱང་མེད། །དེ་ཡང་ལན་གྲངས་དཔག་ཏུ་མེད་པ་བྱས་ཤིང་དྲིན་གྱིས་བསྐྱངས་པའི་དྲིན་
ཅན་འབའ་ཞིག་ཡིན་པས་དྲིན་ཅན་དེ་རྣམས་སྡུག་བསྔལ་ལས་བསྒྲལ་ཏེ། མི་གནས་པའི་མྱང་འདས་བླ་
ན་མེད་པའི་གོ་འཕང་ལ་དགོད་པའི་ཕྱིར་དུ་བྱང་ཆུབ་ཀྱི་མཆོག་ཏུ་སེམས་བསྐྱེད་པར་བྱའོ། །དེ་ཡང་རྒྱུ་
འབྲས་མན་ངག་བདུན་གྱི་སྒོ་ནས་བསྐྱེད་དགོས་ཏེ། རྒྱུ་འབྲས་བདུན་ཡང་སེམས་ཅན་ཐམས་ཅད་མར་
ཤེས་པ་ལས་དེ་ཐམས་ཅད་ཀྱི་དྲིན་དྲན་པ་འབྱུང་། །དེ་ལས་དྲིན་གཟོ། །དེ་ལས་ཡིད་འོང་གི་བློ། །དེ་
ལས་ལྷག་བསམ་འདྲེན་ནུས་པའི་བྱམས་པ་དང་སྙིང་རྗེ། དེ་ལས་ལྷག་བསམ་རྣམ་དག །དེ་ལས་བྱང་
ཆུབ་ཀྱི་སེམས་དེ་ལས་རྣམ་མཁྱེན་འབྱུང་བའི་ཕྱུགས་བདུན་ཡོད་ལ། །དེ་དག་གི་སྔོན་དུ་ཡང་སེམས་ཅན་
ཐམས་ཅད་ལ་སེམས་སྙོམས་པའི་བཏང་སྙོམས་སྒོམ་དགོས་ཏེ། སེམས་ཅན་རྣམས་ལ་ཉེ་རིང་བར་མར་
ཕྱོགས་སུ་ལྷུང་བ་ཡོད་ན་སེམས་ཅན་རྣམས་ལ་མར་ཤེས་ཀྱི་བློ་མཚན་ཉིད་ཚང་བ་མི་སྐྱེ། །བྱམས་སྙིང་
རྗེ་ཅུང་ཟད་སྐྱེ་བ་ཡང་ཕྱོགས་རིས་ཅན་དུ་སྐྱེ་བས་དེས་ན་ཐོག་མར་བཏང་སྙོམས་སྒོམ་དགོས། དེའི་ཚུལ་
ཡང་ཚེ་འདིར་ཕན་གནོད་གང་ཡང་མ་བྱས་པའི་བར་མའི་སེམས་ཅན་དུ་མ་ལ་དམིགས་ནས། འདི་དག་
གི་ངོས་ནས་བདེ་བ་འདོད་སྡུག་བསྔལ་མི་འདོད་པར་ཡང་མཚུངས་ཤིང་། རང་གི་ངོས་ནས་འདི་རྣམས་
རང་གི་ཕ་མ་བྱས་པའི་གཉེན་ཤ་སྟག་ཡིན་པས་འགའ་རེ་ཉེ་བར་བཟུང་ཕན་འདོགས། འགའ་རེ་རིང་བར་



22 ལམ་རིམ་གསེར་ཞུན་མ།
སབཟུང་ནས་གནོད་པ་སྐྱེལ་བའི་ཆ་གཉིས་མི་བྱ་བར་འདི་ཐམས་ཅད་ལ་སེམས་མཉམ་པར་བྱའོ་སྙམ་དུ་
བསྒོམ༑ ༑དེ་ནས་ཚེ་འདིའི་གཉེན་ཉེ་བ་རྣམས་དང༌། དེ་ནས་ཚེ་འདིར་གནོད་པ་བྱས་པའི་སེམས་ཅན་
རྣམས་ལའང་མཉམ་པར་བྱ། །དེ་ནས་སེམས་ཅན་ཐམས་ཅད་ལ་སེམས་སྙོམསཔའི་བཏང་སྙོམས་བསྐྱེད་
པར་བྱའོ། །དེ་སྐྱེས་པ་དང་འཁོར་བ་ལ་ཐོག་མའི་མཐའ་མེད་པས་ན་བདག་གི་སྐྱེ་བ་ལའང་ཐོག་མའི་མཐའ་
མེད༑ ༑དེའི་གནད་ཀྱིས་གནས་འདི་ལྟ་བུར་མ་སྐྱེས་ཞེས་བྱ་བའམ། སེམས་ཅན་འདི་འདྲ་ཞིག་གིས་
བདག་གི་མ་མ་བྱས་ཞེས་བྱ་བ་གཅིག་ཀྱང་མེད། །བྱས་པ་ལ་གྲངས་ཀྱིས་ཀྱང་མི་ཆོད། །དེས་ན་སྐྱེ་ཤི་
འཕོས་པས་ངོ་མ་ཤེས་པ་མ་གཏོགས་སེམས་ཅན་གྱི་ཁམས་ན་རང་གི་ཕ་མར་མ་གྱུར་པ་གཅིག་ཀྱང་མེད།
ཕ་མར་གྱུར་རེས་ཀྱིས་ཚེ་འདིའི་མ་དང་འདྲ་བར་དྲིན་གྱིས་བསྐྱངས་པའི་དྲིན་ཅན་ཤ་སྟག་ཡིན། །ཚེ་འདིའི་
མས་དྲིན་གྱིས་ཇི་ལྟར་བསྐྱངས་ན། བདག་གི་ད་ལྟའི་མ་འདིས་མངལ་དུ་ཡོད་པའི་ཚེ་བདག་ལ་གནོད་ཀྱི་
དོགས་གཡོར་བཟོ་བ་སོགས་ཀྱིས་བསྐྱུངས། བཙས་ནས་ནི་འཇམ་པའི་གོས་སྟན་ལ་བཞག །སོར་མོ་
བཅུའི་ཁ་ལ་བླངས། བྱམས་པའི་མིག་གིས་བལྟས། །དགའ་བའི་འཛུམ་གྱིས་བསུས། །བརྩེ་བས་ནུ་ཞོ་
བསྟུན༑ ༑ཤའི་དྲོད་ལ་བཅར། ཟས་ལྕེས་བསྟོད། །སྣབས་ཁས་ཕྱིས། །མི་གཙང་བ་ལག་པས་ཕྱིས།
མ་རང་ཉིད་སྲོག་ལ་ཐུག་པ་བས་ཀྱང་བདག་ཅུང་ཟད་ན་བ་སྡུག་པར་བྱས། །དཀའ་ལས་སྐྱིད་སྡུག་ཐམས་
ཅད་ཁྱད་དུ་བསད་ནས་བསྒྲུབས་པའི་ནོར་དངོས་པོ་རང་གིས་བེད་གཅོད་མ་ནུས་པ་རྣམས་བདག་ལ་བྱིན།
མདོར་ན་མ་རང་གི་འཁོས་དང་བསྟུན་པའི་གནོད་འཚེ་ལས་བསྐྱབས། །ཕན་བཏགས་པའི་དྲིན་ཅན་ཡིན་
སྙམ་པའི་བློ་བརྩེ་ཡམ་ཡམ་པ་བྱ། །དེ་ནས་ཚེ་འདིའི་ཕ་མ་ལ་སོགས་པའི་གཉེན་ཉེ་བ་རྣམས་དང༌། དེ་
ནས་བར་མ་རྣམས་དང་། དེ་ནས་ཚེ་འདིར་གནོད་པ་བསྐྱལ་བའི་སེམས་ཅན་ལ་དམིགས་ནས། འདི་
རྣམས་ཀྱིས་བདག་གི་མ་བྱས་པ་གྲངས་ཀྱིས་མི་ཆོད། །དེ་ཡང་མིའི་རྟེན་ལ་མ་བྱས་པ་གྲངས་ཀྱིས་མི་ཆོད།
མ་ནམ་བྱས་རེས་ཀྱིས་ཚེ་འདིའི་མ་བཞིན་དུ་གནོད་པ་ལས་བསྐྱབས། ཕན་ཚད་མེད་པ་བཏགས་པའི་དྲིན་
ཅན་ཡིན་ནོ། །དེ་ལྟར་ལན་གྲངས་ཚད་མེད་པར་དྲིན་གྱིས་བསྐྱངས་པའི་མ་རྣམས་ཉོན་མོངས་པའི་གདོན་



ལམ་རིམ་གསེར་ཞུན་མ། ༧.
གྱིས་སེམས་བཀྲུགས་པས་ཤེས་པ་ལ་རང་དབང་མེད་པར་སྨྱོ། གཏི་མུག་གིས་ཤེས་རབ་ཀྱི་མིག་ལྡོངས་
པས་མངོན་མཐོ་ངེས་ལེགས་ཀྱི་ལམ་ལྟ་བའི་མིག་དང་ནི་བྲལ། །ཐར་པའི་གྲོང་དུ་འཁྲིད་པའི་དགེ་བའི་
བཤེས་གཉེན་གྱི་ལོང་འཁྲིད་པ་ནི་མེད། །སྐད་ཅིག་རེ་རེ་ཞིང་ཉེས་སྤྱོད་ཀྱིས་དབྱེན་བཅོས་ནས་གོམ་འགྲོས་
འཁྱོར་བས་འཁོར་བ་དང་ངན་སོང་གི་གཡང་ས་ཉམ་ང་བར་འགྲིམ་པས་སྡུག་བསྔལ་ཞིང་ཉམ་ཐག་པ་འདི་
རྣམས་བུ་བདག་ལ་མི་རེ་ན་སུ་ལ་རེ། མ་དེ་སྡུག་བསྔལ་ལས་སྒྲོལ་བ་ཡང་བདག་ལ་མི་འབབ་ན་སུ་ལ་འབབ།
དྲིན་ཅན་གྱི་མ་རྣམས་ཡལ་བར་དོར་ནས་རང་གཅིག་པུ་འཁོར་བ་ལས་ཅི་ཐར་བྱེད་ན་དེ་ལས་ཁྲེལ་དང་ངོ་
ཚ་ཆུང་བ་མི་འོང་། །དེས་ན་མ་རྣམས་ཀྱིས་འཁོར་བའི་བདེ་འབྲས་ཚངས་པ་དང་བརྒྱ་བྱིན་སོགས་ཇི་སྙེད་
ཅིག་ཐོབ་ཀྱང་རྟག་མ་ཐུབ། །ད་བདག་གིས་རང་ཡལ་བར་དོར་ནས་ནམ་མཁའ་དང་མཉམ་པའི་སེམས་
ཅན་ཐམས་ཅད་འཁོར་བའི་སྡུག་བསྔལ་ལས་བསྒྲལ་ཏེ་ཐར་པ་བླ་ན་མེད་པའི་བདེ་བ་ལ་ཅི་ནས་ཀྱང་དགོད་
པར་བྱའོ། །དེས་ན་བདེ་བས་ཕོངས་པའི་མ་རྒན་འདི་རྣམས་ཐམས་ཅད་བདེ་བ་དང་ཕྲད་ན་ཅི་མ་རུང་།
བདེ་བ་དང་ཕྲད་པར་གྱུར་ཅིག །ཅི་ནས་ཀྱང་བདེ་བ་དང་ཕྲད་པར་བྱའོ། །སྡུག་བསྔལ་གྱིས་མནར་བའི་
མ་རྒན་སེམས་ཅན་འདི་ཐམས་ཅད་སྡུག་བསྔལ་དང་བྲལ་ན་ཅི་མ་རུང་། །སྡུག་བསྔལ་དང་བྲལ་བར་གྱུར་
ཅིག ༑སྡུག་བསྔལ་དང་བྲལ་བར་བྱའོ། །དེ་ཡང་བདག་གིས་བྱའོ། །འོ་ན་དེའི་ནུས་པ་ཁྱོད་ལ་ཡོད་དམ་
སྙམ་ན། །ད་ལྟ་ནི་བདག་ལ་སེམས་ཅན་ཐམས་ཅད་ལྟ་ཞོག །སེམས་ཅན་གཅིག་ཙམ་ཡང་འཁོར་བའི་
སྡུག་བསྔལ་ལས་བསྒྲལ་ནས་བདེ་བ་བླ་ན་མེད་པ་ལ་འགོད་པའི་ནུས་པ་མི་འདུག །དེ་ལྟར་དམ་བཅའ་ཞིག་
ནི་བྱས། །ད་དམ་བཅའ་དེ་ཡལ་བར་དོར་ན་ངན་སོང་དུ་ལྷུང་བར་འགྱུར་བས། དེས་ན་སེམས་ཅན་ཐམས་
ཅད་སྡུག་བསྔལ་ལས་སྒྲོལ་བ་དང་བདེ་བ་བླ་ན་མེད་པ་ལ་འགོད་ནུས་པ་སངས་རྒྱས་མ་གཏོགས་གཞན་ན་
མི་འདུག་པས་བདག་གིས་སེམས་ཅན་ཐམས་ཅད་སྡུག་བསྔལ་མཐའ་དག་ལས་བསྐྱབས་ནས་བླ་ན་མེད་པའི་
བདེ་བ་ལ་དགོད་པའི་དོན་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཅི་ནས་ཀྱང་ཐོབ་པར་བྱའོ་
སྙམ་དུ་བསམ། དེ་ལྟར་སྨོན་པ་ཙམ་གྱིས་མི་ཆོག་པས་བསམ་པ་སེམས་བསྐྱེད་དེ། །ཚེ་འདིར་མི་ཉམས་



24 ལམ་རིམ་གསེར་ཞུན་མ།
པའི་རྒྱུར་སེམས་བསྐྱེད་ལ་སྤྲོ་ཤུགས་འཕེལ་བའི་ཕྱིར་དུ་ཕན་ཡོན་དྲན་པ་ལ་བསླབ་པ། སེམས་བསྐྱེད་དངོས་
འཕེལ་བའི་ཕྱིར་དུ་ལན་དྲུག་ཏུ་བསྐྱེད་པ་ལ་བསླབ་པ༔ གང་གི་དོན་དུ་སེམས་བསྐྱེད་པའི་སེམས་ཅན་བློས་
མི་སྤོང་ལ་བསླབ་པ། ཚོགས་བསགས་པ་ལ་བསླབ་པ་དང་བཞི་ལས། དང་པོ་ནི་བྱང་ཆུབ་ཏུ་སེམས་བསྐྱེད་
པ་ཙམ་གྱིས་ལྷ་མི་ཐམས་ཅད་ཀྱི་མཆོད་པའི་གནས་སུ་འགྱུར། །ཉན་རང་དགྲ་བཅོམ་རྣམས་ཀྱང་རིགས་
ཀྱི་སྒོ་ནས་ཟིལ་གྱིས་གནོན། །རིམས་ལ་སོགས་པའི་ནད་དང་གདོན་གྱིས་མི་ཚུགས་ཤིང་། ཞི་སོགས་
ཀྱི་ལས་རྣམས་ཀྱང་ཚེགས་མེད་དུ་འགྲུབ། །ངན་སོང་ལ་སོགས་པར་མི་སྐྱེ། །སྐྱེས་ཀྱང་མྱུར་དུ་ཐར།
སྡིག་པ་སྟོབས་ཅན་ཤིན་ཏུ་ཆེ་བ་ཡང་མྱུར་དུ་འཇོམས། །བྱང་ཆུབ་སེམས་བསྐྱེད་པའི་ཕན་ཡོན་གཟུགས་
སུ་གྲུབ་ན་ནི་ནམ་མཁར་མི་ཤོང་བར་བཤད་པས་སེམས་འདི་མི་ཉམས་པར་གོང་འཕེལ་དུ་བྱེད་དགོས་སྙམ་
དུ་བསམ། །གཉིས་པ་ནི། །བདག་གིས་བྱང་ཆུབ་ཀྱི་སེམས་འདི་བར་མ་དོར་བཏང་ན་ཕས་ཕམ་ལས་
ཀྱང་རྣམ་སྨིན་ལྕི་བས་སངས་རྒྱས་མ་ཐོབ་བར་དུ་མི་གཏོང་ཞིང༌། ཉིན་ལན་གསུམ་མཚན་ལན་གསུམ་
དུ༑ ༑སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། བྱང་ཆུབ་བར་དུ་བདག་ནི་སྐྱབས་སུ་མཆི།
བདག་གི་སྦྱིན་སོགས་བགྱིས་པ་འདི་དག་གིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་
པ་ལན་གསུམ་གྱིས་སེམས་བསྐྱེད་པར་བྱའོ། །གསུམ་པ་ནི་བདག་གིས་སེམས་ཅན་གྱི་དོན་དུ་བྱང་ཆུབ་
ཀྱི་སེམས་བསྐྱེད་པ་ཡིན་པས་སེམས་ཅན་གྱི་ངོས་ནས་མི་འདྲ་བ་ཅི་བྱུང་ཡང་བདག་རང་གི་ངོས་ནས་སེམས་
ཅན་ཐམས་ཅད་ནམ་དུའང་བློས་མི་སྤང་སྙམ་པར་བྱའོ། །བཞི་པ་ནི། །བྱང་ཆུབ་ཀྱི་སེམས་ལན་གཅིག་
བསྐྱེད་པ་འདི་མི་ཉམས་ཤིང་གོང་ནས་གོང་དུ་འཕེལ་བའི་ཕྱིར་དུ་དཀོན་མཆོག་མཆོད་པ་སོགས་ཚོགས་རྒྱ་
ཆེན་པོ་ལ་བསླབ་པར་བྱའོ། །སྐྱེ་བ་གཞན་དུ་ཡང་བྱང་ཆུབ་ཀྱི་སེམས་དེ་དང་མི་འབྲལ་བའི་རྒྱུར་ནི་ནག་
པོའི་ཆོས་བཞི་སྤོང་བ་དང་དཀར་པོའི་ཆོས་བཞི་བསྟེན་པ་ལ་བསླབ་དགོས་པའི་ནག་པོའི་ཆོས་བཞིནི། དང༌
པོ་མཁན་པོ་དང་བླ་མ་སོགས་ཡོན་གནས་གང་ཡང་རུང་བ་ལ་རྫུན་གྱིས་དབུ་སྐོར་ཐབས་བྱེད་པ་ནག་ཆོས་
ཡིན་པས་དེ་འདྲ་གཏན་མི་བྱ་ཞིང་དེའི་གཉེན་པོར་སེམས་ཅན་སུ་ལའང་སྲོག་གམ་བཞད་གད་ཀྱི་ཕྱིར་ཡང་



ལམ་རིམ་གསེར་ཞུན་མ། 25
རྫུན་མི་སྨྲ། །ནག་ཆོས་གཉིས་པ་གཞན་དགེ་བ་བསྒྲུབས་ནས་མི་འགྱོད་པ་ལ་འགྱོད་དུ་གཞུག་པ་སྟེ། །དེ་
ལྟ་བུ་གཏན་མི་བྱ་ཞིང་། དེའི་གཉེན་པོར་རང་གིས་སྨིན་པར་བྱ་བའི་གདུལ་བྱ་སྣོད་དུ་རུང་ན་ཐེག་དམན་
ལ་མི་དགོད་པར་ཐེག་ཆེན་ལ་དགོད་པར་བྱའོ། །ནག་ཆོས་གསུམ་པ་ཐེག་པ་ཆེན་པོར་སེམས་བསྐྱེད་པའི་
གང་ཟག་ལ་ཞེ་སྡང་གིས་མི་སྙན་པ་བརྗོད་པ་སྟེ། །དེ་འདྲ་གཏན་མི་བྱ་ཞིང་དེའི་གཉེན་པོར་ཐེག་ཆེན་གྱི་
གང་ཟག་ལ་སྟོན་པའི་འདུ་ཤེས་བསྐྱེད། །སྐབས་སུ་བབ་ན་དོན་ལ་གནས་པའི་བསྔགས་པ་བརྗོད་ཅིང་སེམས་
ཅན་ཐམས་ཅད་ལ་ཡང་དག་སྣང་སྦྱང་བར་བྱའོ། །ནག་ཆོས་བཞི་པ་ནི་སེམས་ཅན་ལ་གཡོ་སྒྱུས་སྤྱོད་པར་
བྱེད་པ་སྟེ། །དེ་འདྲ་ནམ་ཡང་མི་བྱ་ཞིང་སེམས་ཅན་རྣམས་ལ་དྲང་པོའི་བསམ་པ་བྱའོ། །རྗེ་བླ་མས་
ཀྱང་༑ ༑སེམས་བསྐྱེད་ཐེག་མཆོག་ལམ་གྱི་གཞུང་ཤིང་སྟེ། །རླབས་ཆེན་སྤྱོད་པ་རྣམས་ཀྱི་གཞི་དང་
རྟེན༑ ༑ཚོགས་གཉིས་ཀུན་ལ་གསེར་འགྱུར་རྩི་ལྟ་བུ། །རབ་འབྱམས་དགེ་ཚོགས་སྡུད་པའི་བསོད་ནམས་
གཏེར༑ ༑དེ་ལྟར་ཤེས་ནས་རྒྱལ་སྲས་དཔའ་བོ་རྣམས། །རིན་ཆེན་སེམས་མཆོག་ཐུགས་དམ་མཐིལ་
དུ་འཛིན། །ཞེས་གསུངས། །འོ་ན་སྨོན་སེམས་ལ་བསླབས་པ་ཙམ་གྱིས་ཆོག་གམ་སྙམ་ན། །དེ་ཙམ་
གྱིས་མི་ཆོག །དེའི་སྟེང་དུ་འཇུག་སྡོམ་བླངས་ནས་རྒྱལ་སྲས་ཀྱི་སྤྱོད་པ་རླབས་པོ་ཆེ་ལ་བསླབ་དགོས་ཤིང་།
དེ་ཡང་རང་རྒྱུད་སྨིན་བྱེད་ཕར་ཕྱིན་དྲུག་དང་། གཞན་རྒྱུད་སྨིན་བྱེད་བསྡུ་བའི་དངོས་པོ་བཞི་ལ་བསླབ་
དགོས་པའི་དང་པོ་ལ་དྲུག་ཡོད་པ་ལས་སྦྱིན་པ་ལ་བསླབ་ཚུལ་ནི་སེམས་ཅན་ཐམས་ཅད་ཀྱི་ཕྱིར་དུ་སངས་
རྒྱས་ཐོབ་པར་བྱའོ་སྙམ་པའི་བསམ་པ་དེས་ཀུན་ནས་བསླང་སྟེ་དམ་པའི་ཆོས་ཀྱིས་ཕོངས་པ་ཐམས་ཅད་
ལ་དམ་པའི་ཆོས་ཕྱིན་ཅི་མ་ལོག་པ་བསྟན། །རྒྱལ་པོ་དང་དམག་ལ་སོགས་པའི་འཇིགས་པ་དང་། འདྲེ་
གཅན་གཟན་སྦྲུལ་ལ་སོགས་པའི་སེམས་ཡོད་ཀྱི་འཇིགས་པ། མེ་ཆུ་སོགས་སེམས་མེད་ཀྱི་འཇིགས་པ་
རྣམས་ལས་བསྐྱབ། །བཟའ་བཏུང་མལ་སྟན་ན་བའི་གསོས་སྨན་སོགས་ནོར་གྱིས་ཕོངས་པ་རྣམས་ལ་དེ་
དག་ཕངས་མེད་དུ་སྦྱིན། །མདོར་ན་ལུས་ལོངས་སྤྱོད་དུས་གསུམ་དུ་བསགས་པའི་དགེ་རྩ་ཐམས་ཅད་ཕངས་
མེད་དུ་གཏང་ངོ༌། །དེ་ལྟར་ཡང་རྗེ་བླ་མས། སྦྱིན་པ་འགྲོ་བའི་རེ་སྐོང་ཡིད་བཞིན་ནོར། །སེར་སྣའི་



26
ལམ་རིམ་གསེར་ཞུན་མ།
མདུད་པ་གཅོད་པའི་མཚོན་ཆ་མཆོག །མ་ཞུམ་སྙིང་སྟོབས་བསྐྱེད་པའི་རྒྱལ་སྲས་སྤྱོད། །སྙན་པའི་གྲགས་
པ་ཕྱོགས་བཅུར་སྒྲོག་པའི་གཞི། །དེ་ལྟར་ཤེས་ནས་ལུས་དང་ལོངས་སྤྱོད་དགེ །ཡོངས་སུ་གཏོང་བའི་
ལམ་བཟང་མཁས་པས་བསྟེན། །ཞེས་གསུངས། གཉིས་པ་ཚུལ་ཁྲིམས་ལ་བསླབ་ཚུལ་ནི། །སེམས་
ཅན་གྱི་དོན་དུ་སངས་རྒྱས་ཐོབ་པར་བྱ། །དེའི་ཕྱིར་དུ་དྲན་ཤེས་བཞིན་ངོ་ཚ་ཁྲེལ་ཡོད་ཀྱི་བསམ་པ་ན་རེ་
བྱས་ལ་མི་དགེ་བ་སྲོག་ལ་བབ་ཀྱང་མི་བྱ་ཞིང༌། དེ་ལྟར་ཉེས་སྤྱོད་སྡོམ་པའི་ཚུལ་ཁྲིམས་དེ་ལ་བརྟེན་ནས་
ཕར་ཕྱིན་དྲུག་གོང་འཕེལ་དུ་བྱེད་དགོས། །དེ་གཉིས་ལ་བརྟེན་ནས་སེམས་ཅན་གྱི་དོན་ཁ་ན་མ་ཐོ་བ་མེད་
པར་བསྒྲུབས་ཏེ་ཚུལ་ཁྲིམས་གསུམ་ལ་བསླབ་པར་བྱ་སྟེ། རྗེ་བླ་མས། ཚུལ་ཁྲིམས་ཉེས་སྤྱོད་དྲི་མ་འཁྲུད་
པའི་རྒྱུ། །ཉོན་མོངས་ཚ་གདུང་སེལ་བཟླ་བའི་འོད། །སྐྱེ་རྒུའི་དབུས་ན་ལྷུན་པོ་ལྟ་བུར་བརྗིད། །སྟོབས་
ཀྱིས་བསྡིགས་པ་མེད་པར་འགྲོ་ཀུན་འདུད། །དེ་ལྟར་ཤེས་ནས་ཡང་དག་བླངས་པའི་ཁྲིམས། །དམ་པ་
རྣམས་ཀྱིས་མིག་བཞིན་སྲུང་བར་མཛད། །ཅེས་གདམས། བཟོད་པ་ལ་བསླབ་ཚུལ་ལ། གཞན་གྱིས་
རང་ལ་གནོད་པ་བྱས་པ་ལ་ཁྲོ་བར་མི་འོསཏེ། གཞན་གྱིས་གནོད་པ་བྱས་པ་དེ་སྔར་རང་གིས་ཁོ་ལ་གནོད་
པ་བསྐྱལ་བའི་ལེ་ལན་ཡིན་ཞིང་། ཁོ་རང་ལའང་ཁོང་ཁྲོས་རང་དབང་མེད་པར་བྱས་པ་ཡིན་པས་གནོད་
ལན་བྱེད་མི་རུང༌། ཁོང་ཁྲོ་སྐད་ཅིག་མ་རེས་ཀྱང་བསྐལ་པ་མང་པོར་བསགས་པའི་གཞི་གསུམ་གྱི་དགེ་
རྩ་རྣམས་འཇོམས་པར་འདུག་པས་བདག་གིས་ཁོང་ཁྲོའི་བསམ་པ་ཡིད་ཀྱི་དགུ་ལའང་མི་བྱ་ཨང་སྙམ་གནོད་
པ་ལ་ཇི་མི་སྙམ་པའི་བཟོད་པ་དང་། གཞན་གྱིས་བདག་ལ་གནོད་པ་བྱས་ནས་སྡུག་བསྔལ་དྲག་པོ་མྱོང་བས་
ནི་ང་རྒྱལ་དང་དྲེགས་པ་སོགས་སེལ། །འཁོར་བ་ལས་ངེས་པར་འབྱུང་བའི་བློ་སྐྱེ། །སྡུག་བསྔལ་མི་འདོད་
པ་བྱུང་བ་ན། དེ་མི་དགེ་བ་ལས་བྱུང་བ་ཡིན་པས་རྒྱུ་མེད་ན་འབྲས་བུ་ལ་འབྱུང་སྙམ་དུ་མི་དགེ་བ་ལ་མི་
འཇུག །གཞན་གྱིས་གནོད་པ་བྱས་པ་ལ་བཟོད་པ་བསྒོམས་པས་ཕྱིན་དྲུག་གཞན་རྣམས་ཀྱང་རྫོགས་ནས་
འཚང་རྒྱ་བས་གནོད་བྱེད་ལ་བཟོད་པ་བསྒོམ་པའི་གདམས་ངག་སྟེར་བའི་བླ་མ་ལྟ་བུར་མཐོང་ནས་དྲིན་ཆེ་
བའི་བློ་སྐྱེད་པ་སྡུག་བསྔལ་དང་ལེན་གྱི་བཟོད་པ་དང་། དཀོན་མཆོག་གསུམ་དང་སངས་རྒྱས་བྱང་སེམས་



ལམ་རིམ་གསེར་ཞུན་མ། 27 .
ཀྱི་མཐུ་བསམ་གྱིས་མི་ཁྱབ་པ་མཐོང་སྟེ་རྒྱལ་སྲས་ཀྱི་སྤྱོད་པ་དང་བདག་མེད་པའི་དོན་ལ་མོས་པའི་སྒོ་ནས་
དེ་རྣམས་ལ་སློབ་འདོད་ཆོས་ལ་ངེས་སེམས་ཀྱི་བཟོད་པའི་ཉམས་ལེན་ཞེ་ཐག་པ་ནས་བྱེད་དགོས་ཏེ། རྗེ་
བླ་མས། བཟོད་པ་སྟོབས་ལྡན་རྣམས་ལ་རྒྱན་གྱི་མཆོག །ཉོན་མོངས་གདུང་བའི་དཀའ་ཐུབ་ཀུན་གྱི་ཕུལ།
ཞེ་སྡང་ལག་འགྲོའི་དགྲ་ལ་ནམ་མཁའ་ལྡིང་། །ཚིག་རྩུབ་མཚོན་ལ་སྲ་བའི་གོ་ཆ་ཡིན། །དེ་ལྟར་ཤེས་
ནས་བཟོད་མཆོག་གོ་ཆ་ལ། །རྣམ་པ་སྣ་ཚོགས་ཚུལ་གྱིས་གོམས་པར་མཛད། །ཅེས་གསུངས་སོ། །བཞི་
པ་བརྩོན་འགྲུས་ལ་བསླབ་ཚུལ་ནི། སྒོ་གསུམ་གྱི་སྙོམ་ལས་དང་འཁྲིག་པ་དང་གཉིད་ཀྱི་བདེ་བ་སོགས་བདེ་
བ་དམན་པ་ལ་སྲེད་པ་འཁོར་བ་ལ་སྐྱོ་བ་མ་བསྒོམས་པ་ལས་ལེ་ལོ་སྐྱེ་བས་ལེ་ལོའི་རྒྱུ་དེ་རྣམས་སྤངས་ཏེ་
ལུས་ངག་ཡིད་གསུམ་དགེ་བའི་བྱ་བ་འབའ་ཞིག་གིས་འཁོལ་དགོས། །དེ་ཡང་སེམས་ཅན་གཅིག་ཙམ་
གཅིག་ཙམ་གྱི་སྡུག་བསྔལ་སེལ་བའི་ཕྱིར་དུ་ཡང་དཀའ་སྤྱད་ལུས་སྲོག་ལ་མི་བལྟ་སྙམ་པ་གོ་ཆའི་བརྩོན་
འགྲུས༑ ༑དེ་ལ་བརྟེན་ནས་ཕར་ཕྱིན་དྲུག་གི་ཉམས་ལེན་གོང་འཕེལ་དུ་བྱེད་པ་དགེ་བ་ཆོས་སྡུད་ཀྱི་བརྩོན་
འགྲུས༑ ༑དེ་གཉིས་ཀྱི་སྒོ་ནས་ཁ་ན་མ་ཐོ་བ་མེད་པའི་སེམས་ཅན་གྱི་དོན་འབད་ནས་བྱེད་པ་སེམས་ཅན་
དོན་བྱེད་ཀྱི་བརྩོན་འགྲུས་ལ་འབད་དགོས་ཏེ། རྗེ་བླ་མས། མི་ལྡོག་བརྟན་པའི་བརྩོན་འགྲུས་གོ་བགོས་
ན༑ ༑ལུང་རྟོགས་ཡོན་ཏན་ཡར་ངོའི་ཟླ་བཞིན་འཕེལ། །སྤྱོད་ལམ་ཐམས་ཅད་དོན་དང་ལྡན་པར་གྱུར།
གང་བརྩམས་ལས་ཀྱི་མཐའ་རྣམས་ཡིད་བཞིན་འགྲུབ། །དེ་ལྟར་ཤེས་ནས་ལེ་ལོ་ཀུན་སེལ་བའི། །རླབས་
ཆེན་བརྩོན་འགྲུས་རྒྱལ་སྲས་རྣམས་ཀྱིས་བརྩམ། །ཞེས་གསུངས་སོ། །ལྔ་པ་བསམ་གཏན་ལ་བསླབ་ཚུལ་
ནི༑ ༑སེམས་བསྐྱེད་ཀྱིས་ཀུན་ནས་བསླང་སྟེ་འཇིག་རྟེན་དང་འཇིག་རྟེན་ལས་འདས་པའི་བསམ་གཏན་
གཉིས་དང་། ཕྱོགས་ཀྱི་དབྱེ་བས་ཞི་གནས་དང་ལྷག་མཐོང་ཞི་ལྷག་ཟུང་འབྲེལ་གྱི་བསམ་གཏན་གསུམ་
དང་༑ ༑བྱེད་ལས་ཀྱི་སྒོ་ནས་མཐོང་ཆོས་ཚེ་འདི་ལ་ལུས་སེམས་བདེ་བར་གནས་པའི་བསམ་གཏན། མངོན་
ཤེས་སོགས་ཡོན་ཏན་གོང་མ་མངོན་པར་སྒྲུབ་པའི་བསམ་གཏན། །སེམས་ཅན་གྱི་དོན་སྒྲུབ་པའི་བསམ་
གཏན་དང་གསུམ་སྟེ། །དེ་རྣམས་ལ་བྱིང་རྒོད་དང་བྲལ་བར་བསླབ་པར་བྱ་དགོས་ཏེ། རྗེ་བླ་མས། བས་



28 ལམ་རིམ་གསེར་ཞུན་མ།
གཏན་སེམས་ལ་དབང་སྒྱུར་རྒྱལ་པོ་སྟེ། །བཞག་ན་གཡོ་མེད་རི་ཡི་དབང་པོ་བཞིན། །བཏང་ན་དགེ་བའི་
དམིགས་པ་ཀུན་ལ་འཇུག །ལུས་སེམས་ལས་སུ་རུང་བའི་བདེ་ཆེན་འདྲེན། །དེ་ལྟར་ཤེས་ནས་རྣལ་འབྱོར་
དབང་པོ་རྣམས། །རྣམ་གཡེང་དགྲ་འཇོམས་ཏིང་འཛིན་རྒྱུན་དུ་བསྟེན། །ཞེས་གསུངས། དྲུག་པ་ཤེས་
རབ་ལ་བསླབ་ཚུལ་ནི། སེམས་བསྐྱེད་ཀྱིས་ཀུན་ནས་བསླང་སྟེ། སྲིད་པའི་རྩ་བ་དྲུངས་ནས་འབྱིན་བྱེད་
དེ་ཁོ་ན་ཉིད་ཀྱི་དོན་རྟོགས་པ་དོན་དམ་རྟོགས་པའི་ཤེས་རབ་དང་། ཀུན་རྫོབ་རྟོགས་པའི་ཤེས་རབ་དང་།
དེ་གཉིས་ཀྱིས་སེམས་ཅན་གྱི་དོན་བྱེད་པའི་ཤེས་རབ་རྣམས་ལ་བསླབ་པར་བྱ་དགོས་ཏེ། རྗེ་བླ་མས། ཤེས་
རབ་ཟབ་མོའི་དེ་ཉིད་ལྟ་བའི་མིག །སྲིད་པའི་རྩ་བ་དྲུང་ནས་འབྱིན་པའི་ལམ། །གསུང་རབ་ཀུན་ལས་
བསྔགས་པའི་ཡོན་ཏན་གཏེར། །གཏི་མུག་མུན་སེལ་སྒྲོན་མེ་མཆོག་ཏུ་གྲགས། །དེ་ལྟར་ཤེས་ནས་ཐར་
འདོད་མཁས་པ་ཡིས། །ལམ་དེ་འབད་པ་དུ་མས་བསྐྱེད་པར་མཛད། །ཅེས་གསུངས་སོ། །གཉིས་པ་
གཞན་རྒྱུད་སྨིན་བྱེད་བསྡུ་བ་བཞི་ལ་བསླབ་ཚུལ་ནི། །སེམས་ཅན་གྱི་དོན་དུ་སངས་རྒྱས་ཐོབ་པར་བྱ་སྙམ་
པའི་བསམ་པ་དེས་ཀུན་ནས་བསླང་སྟེ་ཐོག་མར་ཟང་ཟིང་གི་སྦྱིན་པས་སེམས་ཅན་རྣམས་འཁོར་དུ་བསྡུས།
དེ་ནས་སེམས་ཅན་རྣམས་དཀའ་བའི་ཕྱིར་དུ་བཞིན་མདངས་གསལ་བ་སྔོན་དུ་བཏང་སྟེ་ཕེབས་པར་སྨྲ་བས་
བག་ཕབ། །དེ་ནས་ཕྱིན་དྲུག་གི་གཏམ་ལ་སོགས་པ་ཆོས་སྙན་པར་སྨྲ་བ་དང༌། དེ་ནས་ཆོས་བསྟན་པ་
ལྟར་དོན་ཉམས་སུ་ལེན་དུ་འཇུག་པའི་དོན་སྤྱོད་པ་དང་། དེ་ནས་གཞན་ལ་ཇི་ལྟར་ཉམས་སུ་ལེན་དུ་བཅུག་
པ་ལྟར་རང་ཉིད་ཀྱང་ཕར་ཕྱིན་དྲུག་ཉམས་སུ་ལེན་པའི་དོན་མཐུན་པ་སྟེ། །གཞན་དོན་སྒྲུབ་པའི་ཐབས་
ཟབ་མོ་འདི་རྣམས་ལ་ཅི་ནས་ཀྱང་བསླབ་པར་བྱ་ལ། དེས་ན་བདག་འཛིན་འཁོར་བའི་རྩ་བ་ཡིན་པས་དེ་
དང་འཛིན་སྟངས་དངོས་སུ་འགལ་བའི་ལམ་སྒོམ་པ་མེད་པར་རྩེ་གཅིག་པའི་བསམ་གཏན་ཙམ་གྱིས་འཁོར་
བའི་རྩ་བ་གཅོད་མི་ནུས་ཤིང་། །དམིགས་པ་ལས་མི་གཡོ་བར་རྩེ་གཅིག་ཏུ་གནས་པའི་ཞི་གནས་མེད་པར་
བདེན་མེད་རྟོགས་པའི་ཤེས་རབ་ཙམ་གྱིས་ཇི་ཙམ་དཔྱད་ཀྱང་ཉོན་མོངས་ཟློག་མི་ནུས་ཏེ། ཉོན་མོངས་
སྤངས་པའི་ཐར་པ་འཐོབ་པ་ལ་སྟོང་པ་ཉིད་ཀྱི་དོན་ཕྱིན་ཅི་མ་ལོག་པའི་ཡིན་ལུགས་ཕུ་ཐག་ཆོད་པར་རྟོགས་



ལབ་རིབ་གཟེར་ཞུན་མ། ༧༠ .
པའི་ལྟ་བ་དེ་དམིགས་པ་ལ་གཡོ་བ་མེད་པའི་ཞི་གནས་ཀྱི་རྟ་ལ་བསྐྱོན་ནས་རྟག་ཆད་ཀྱི་མཐའ་དག་བྲལ་བའི་
དབུ་མའི་རིགས་པ་གཏན་ཚིགས་ཆེན་པོ་བཞིའི་མཚོན་རྣོན་པོ་མཐར་འཛིན་གྱི་དམིགས་གཏད་ཐམས་ཅད་
འཇིག་པར་བྱེད་པའི་དེ་ཁོ་ན་ཉིད་ཀྱི་དོན་ལ་ཚུལ་བཞིན་དུ་སྤྱོད་པའི་ཤེས་རབ་ཀྱིས་དེ་ཁོ་ན་ཉིད་རྟོགས་པའི་
བློ་གྲོས་རྒྱས་པར་མཛད་དགོས་པའི་ཕྱིར། རྗེ་བླ་མས། རྩེ་གཅིག་བསམ་གཏན་ཙམ་ལ་འཁོར་བ་ཡི། །རྩ་
བ་གཅོད་པའི་ནུས་པ་མ་མཐོང་ཞིང་། །ཞི་གནས་ལམ་དང་བྲལ་བའི་ཤེས་རབ་ཀྱིས། །ཇི་ཙམ་དཔྱད་
ཀྱང་ཉོན་མོངས་མི་ཟློག་པས། །ཡིན་ལུགས་ཕུ་ཐག་ཆོད་པའི་ཤེས་རབ་དེ། །གཡོ་མེད་ཞི་གནས་རྟ་ལ་
བསྐྱོན་ནས་ནི། །མཐའ་བྲལ་དབུ་མའི་རིགས་པའི་མཚོན་རྣོན་གྱིས། །མཐར་འཛིན་དམིགས་གཏད་ཐམས་
ཅད་འཇིག་བྱེད་པ། །ཚུལ་བཞིན་སྤྱོད་པའི་ཡངས་པའི་ཤེས་རབ་ཀྱིས། །དེ་ཉིད་རྟོགས་པའི་བློ་གྲོས་རྒྱས་
པར་མཛད། །ཅེས སུངས། དེ་ནས་དམིགས་པ་ལ་རྩེ་གཅིག་ཏུ་གཡོ་བ་མེད་པར་འཇོག་པ་ལས་ཞི་གནས་
ཀྱི ཏིང་འཛིན་འགྲུབ་པར་མ་ཟད། །རྩེ་གཅིག་པའི་ཏིང་ངེ་འཛིན་ལ་གནས་པའི་ངང་ནས་དེ་ཁོ་ན་ཉིད་ཀྱི་
དོན་ལ་ཚུལ་བཞིན་དུ་དཔྱོད་པའི་སོ་སོར་རྟོག་པའི་ཤེས་རབ་ཀྱིས་དཔྱད་པས་ཀྱང་ཡིན་ལུགས་སྟོང་པ་ཉིད་
ཀྱི་དོན་ལ་གཡོ་བ་མེད་པར་ཤིན་ཏུ་བརྟན་པའི་ཏིང་ངེ་འཛིན་སྐྱེད་པར་མཐོང་ནས། ཞི་ལྷག་ཟུང་དུ་འབྲེལ་
བ་སྒྲུབ་པ་ལ་བརྩོན་པ་ཡ་མཚན་པ་ཡིན་ནོ་སྙམ་དུ་སྨོན་ལམ་གྱི་ཡུལ་དུ་བྱས་ནས་བག་ཆགས་འཇོག་པ་ལ་
འབད་དེ། །རྗེ་བླ་མས། རྩེ་གཅིག་སྒོམ་པས་ཏིང་འཛིན་འགྲུབ་པར་ནི། །སྨོས་པར་ཅི་འཚལ་ཚུལ་བཞིན་
དཔྱོད་པ་ཡི། །སོ་སོར་རྟོག་པ་ཡིས་ཀྱང་ཡིན་ལུགས་ལ། །གཡོ་མེད་ཤིན་ཏུ་བརྟན་པར་གནས་པ་ཡི། །ཏིང་
འཛིན་སྐྱེད་པར་མཐོང་ནས་ཞི་ལྷག་གཉིས། །ཟུང་འབྲེལ་སྒྲུབ་ལ་བརྩོན་རྣམས་ཡ་མཚན་ནོ། །ཞེས་གསུངས།
དེ་ལྟ་བུའི་ཞི་ལྷག་ཟུང་འབྲེལ་ལ་མཉམ་པར་བཞག་པའི་ནམ་མཁའ་ལྟ་བུའི་སྤྲོས་པའི་མཐའ་ཐམས་ཅད་དང་
བྲལ་བའི་སྟོང་ཉིད་ལ་རྩེ་གཅིག་ཏུ་མཉམ་པར་བཞག་ནས་དེ་ལས་ལངས་པའི་རྗེས་ཐོབ་ཏུ་རང་བཞིན་གྱིས་
མ་གྲུབ་ཀྱང་དེ་ལྟར་སྣང་བའི་སྒྱུ་མ་ལྟ་བུའི་སྟོང་པ་ཉིད་བསྒོམས་ནས་སྙིང་རྗེ་དང་བྱང་ཆུབ་སེམས་ཀྱིས་
ཟིན་པའི་ཐབས་ཤེས་ཟུང་དུ་འབྲེལ་བའི་ཉམས་ལེན་གྱིས་རྒྱལ་སྲས་ཀྱི་སྤྱོད་པའི་ཕ་རོལ་ཏུ་འགྲོ་བ་ནི་ཤིན་



30 ལམ་རིམ་གསེར་ཞུན་མ། །
ཏུ་བསྔགས་པར་འོས་ལ། །དེ་ལྟར་རྟོགས་ནས་ཐབས་ཤེས་ཡ་བྲལ་བའི་ལམ་ཕྱོགས་རེ་བས་ཚིམ་པ་མེད་
པར་ཐབས་ཤེས་ཟུང་འབྲེལ་གྱི་ལམ་ལ་སློབ་པ་སྐལ་བཟང་རྣམས་ཀྱི་ལུགས་ཡིན་པས་དེ་ལྟར་འབད་དགོས་
ཏེ༑ ༑རྗེ་བླ་མས། མཉམ་གཞག་ནམ་མཁའ་ལྟ་བུའི་སྟོང་ཉིད་དང༌། རྗེས་ཐོབ་སྒྱུ་མ་ལྟ་བུའི་སྟོང་པ་
གཉིས༑ ༑བསྒོམས་པས་ཐབས་ཤེས་ཟུང་དུ་འབྲེལ་བ་ཡིས། །རྒྱལ་སྲས་སྤྱོད་པའི་ཕ་རོལ་འགྲོ་བ་བསྔགས།
དེ་ལྟར་རྟོགས་ནས་ཕྱོགས་རེའི་ལམ་གྱིས་ནི། །ཚིམ་པ་མེད་པ་སྐལ་བཟང་རྣམས་ཀྱི་ལུགས། །ཞེས་གསུངས།
དེ་ལྟར་མདོ་སྔགས་ཐུན་མོང་བའི་ལམ་རྣམས་ལ་ལེགས་པར་བསླབས་ནས་གདོན་མི་ཟ་བར་སྔགས་ལ་འཇུག་
པར་བྱེད་དགོས་ལ། །འཇུག་ཚུལ་ནི་ཐོག་མར་རྡོ་རྗེ་སློབ་དཔོན་མཚན་ཉིད་དང་ལྡན་པ་ཞིག་ལས་རྒྱུད་སྡེ་
ནས་བཤད་པ་ལྟར་གྱི་དབང་གིས་རྒྱུད་སྨིན་པར་བྱས། །དེའི་ཚེ་ཁས་བླངས་པའི་དམ་ཚིག་དང་སྡོམ་པ་
ཚུལ་བཞིན་བསྲུངས་ཏེ་རྒྱུད་སྡེ་འོག་མ་གསུམ་ལྟར་ན་མཚན་བཅས་དང་མཚན་མེད་ཀྱི་རྣལ་འབྱོར་ལ་བསླབས་
ཤིང་གོང་མ་ལྟར་ན་རིམ་གཉིས་ཀྱི་རྣལ་འབྱོར་ལ་རིམ་ཅན་དུ་བསླབས་པས་མདོ་སྔགས་ཀྱི་ལམ་གྱི་གནད་
ཐམས་ཅད་བསྡུས་པའི་ལམ་གྱི་ལུས་ཡོངས་སུ་རྫོགས་པ་ལ་བསླབས་པར་འགྱུར་བས་དལ་འབྱོར་ཐོབ་པ་
དོན་ལྡན་དུ་བྱས་པ་ཡིན་ཞིང་། ཚུལ་དེ་ལྟ་བུའི་སྒོ་ནས་རྒྱལ་བའི་བསྟན་པ་རིན་པོ་ཆེ་རང་གཞན་གྱི་རྒྱུད་
ལ་སོན་ཡང་། རྗེ་བླ་མས་ཀྱང་དེ་ལྟར་དུ་ཐུགས་ཉམས་སུ་བཞེས། །བདག་སོགས་རྗེས་འཇུག་རྣམས་
ལའང་ཚུལ་དེ་བཞིན་དུ་ཉམས་སུ་ལོང་ཞིག་ཅེས་གདམས་པར་མཛད་པ་ཡིན་སྙམ་དུ་རྗེ་བླ་མ་མདུན་དུ་བསྒོམས་
ནས་གསུང་ལྷང་ལྷང་དགྱེས་བཞིན་འདོམས་པར་བསམས་ལ་དངོས་སུ་རང་རང་ཡིད་འཁུལ་བའི་སྒོ་ནས་
གདོན་པར་བྱའོ། །དེ་ལྟར་ཡང་རྗེ་བླ་མས། དེ་ལྟར་རྒྱུ་དང་འབྲས་བུའི་ཐེག་ཆེན་གྱི། །ལམ་མཆོག་
གཉིས་ཀར་དགོས་པའི་ཐུན་མོང་ལམ། །ཇི་བཞིན་བསྐྱེད་ནས་མཁས་པའི་དེད་དཔོན་གྱི། །མགོན་ལ་
པརྟེན་ནས་རྒྱུད་སྡེའི་རྒྱ་མཚོར་ཆེར། །ཞུགས་ནས་ཡོངས་རྫོགས་མན་ངག་བསྟེན་པ་དེས། །དལ་འབྱོར་
ཐོབ་པ་དོན་དང་ལྡན་པར་བྱས། །རྣལ་འབྱོར་ངས་ཀྱང་ཉམས་ལེན་དེ་ལྟར་བགྱིས། །ཐར་འདོད་ཁྱེད་
ཀྱང་དེ་བཞིན་བསྐྱང་འཚལ་ལོ། །རང་གི་ཡིད་ལ་གོམས་པར་བྱ་ཕྱིར་དང་། །སྐལ་བཟང་གཞན་ལའང་



༡༡ :༠ ལམ་རིམ་གསེར་ཞུན་མ་ 31
ཕན་པར་བྱ་བའི་ཕྱིར། །རྒྱལ་བ་དགྱེས་པའི་ཡོངས་སུ་རྫོགས་པའི་ལམ། །གོ་སླའི་ངག་གིས་བཤད་པའི་
དགེ་བ་དེས། །འགྲོ་བ་ཀུན་ཀྱང་རྣམ་དག་ལམ་བཟང་དང་། །འབྲལ་མེད་གྱུར་ཅིག་ཅེས་ནི་སྨོན་ལམ་
གདབ༑ ༑རྣལ་འབྱོར་ངས་ཀྱང་སྨོན་ལམ་དེ་ལྟར་བཏབ། །ཐར་འདོད་ཁྱེད་ཀྱང་དེ་བཞིན་འདེབས་འཚལ་
ལོ༑ ༑ཞེས་གསུངས་གདམས་བྱུང་སྙམ་པའི་སྒོ་ནས། །དེང་ནས་བརྩམས་ཏེ་ཚེ་རབས་ཀུན་དུ་བདག
ཁྱོད་ཞབས་པདྨོ་གུས་པས་མཆོད་པ་དང༌། །ཁྱོད་གསུང་ཉན་ཅིང་སྒོ་གསུམ་བྱ་བ་ཀུན། །ཁྱོད་མཉེས་
འབའ་ཞིག་སྒྲུབ་པར་བྱིན་གྱིས་རློབས། །ཞེས་སོགས་དང་། ཚེ་རབས་ཀུན་ཏུ་རྒྱལ་བ་ཙོང་ཁ་པས། །ཞེས་
སོགས་ཀྱིས་བསྔོ་བ་བསམ་པ་ཐག་པ་ནས་བྱའོ། །ཇོ་བོ་མར་མེ་མཛད་དང་ཙོང་ཁ་པའི། །གདམས་པའི་
ཉིང་ཁུ་བྱང་ཆུབ་ལམ་རིམ་གྱི། །ལམ་གྱི་གནད་བསྡུས་མ་ནོར་གདམས་པ་འདིས། །འགྲོ་ཀུན་རྒྱལ་བ་
དགྱེས་པའི་ལམ་བགྲོད་ཤོག །སྐྱེས་བུ་གསུམ་གྱི་ལམ་གྱི་རིམ་པའི་འཁྲིད་བདུད་རྩི་གསེར་གྱི་ཡང་ཞུན་
ཞེས་བགྱི་བ་རྗེ་བླ་མའི་ཉམས་མགུར་དང་སྦྱར་ནས་འཁྱེར་བདེ་བར་བཀོད་པ་འདི་ནི་བསྟན་པའི་གསལ་བྱེད་
ཆེན་པོ་ལུགས་འདི་ལ་ཤིན་ཏུ་མོས་ཤིང་དོན་དུ་གཉེར་བ། །ཀུན་མཁྱེན་ཆེན་པོ་ཤེས་རབ་དཔལ་བཟང་གི་
གདན་ས་བ་ཚོན་པོ་མདོ་ཆོད་ཆོས་རྗེས་གསོལ་བ་ནན་ཆེར་བསྐུལ་བ་ལ་བརྟེན་ནས། ན་ཚོད་ཕྲ་མོ་ནས་
རྗེ་བླ་མས་བྱིན་གྱིས་བརླབས་པའི་མཚན་མ་ཐོབ་པ། ཤཱཀྱའི་དགེ་སློང་ཆོས་སྨྲ་བའི་བཙུན་པ་བསོད་ནམས་
རྒྱ་མཚོས་དཔལ་ལྡན་འབྲས་སྤུངས་ཆོས་ཀྱི་སྡེ་ཆེན་པོའི་གཟིམས་ཁང་དགའ་ལྡན་ཕོ་བྲང་གི་ཉི་འོད་རྣམ་
པར་འཁྱིལ་བར་སྦྱར་བ་འདིས་ཀྱང་བསྟན་པའི་སྙིང་པོ་ཕྱོགས་དུས་ཀུན་དུ་རྒྱས་པར་བྱེད་ནུས་པར་གྱུར་
ཅིག། །།བཀྲ་ཤིས།། །། །



32 ལམ་རིམ་འཇམ་དཔལ་ཞལ་ལུང་།
༄༅། །ལམ་རིམ་འཇམ་དཔལ་ཞལ་ལུང་གི་མཛད་པ་པོ་ྋརྒྱལ་མཆོག་སྐུ་ཕྲེང་ལྔ་པ་ངག་དབང་
1:|: 1 བློ་བཟང་རྒྱ་མཚོའི་ཐུན་མོང་བའི་མཛད་རྣམ་མདོར་བསྡུས་བཞུགས་སོ།། ༡ : (༡
༄༅། །རྒྱལ་བ་ལྔ་པ་བློ་བཟང་རྒྱ་མཚོ་ནི་འཕྱོངས་རྒྱས་འཕྱིངས་བ་སྟག་རྩེར་ཡབ་ཧོར་བདུད་འདུལ་
རབ་བརྟན་དང་། ཡུམ་ཀུན་དགའ་ལྷ་མཛེས་གཉིས་ཀྱི་སྲས་སུ་རབ་བྱུང་བཅུ་པ་མེ་སྦྲུལ་ ༡༦༡༧ ལོར་
འཁྲུངས༑ ༑དགུང་ལོ་གསུམ་ཐོག་པཎ་ཆེན་བློ་བཟང་ཆོས་རྒྱན་དང་། གླིང་སྨད་ཞབས་དྲུང་དཀོན་མཆོག་
ཆོས་འཕེལ་རྣམ་པས་སྤྲུལ་སྐུའི་བརྟག་དཔྱད་གནང་ཆེད་ཡུམ་སྲས་སྣ་དཀར་རྩེར་གདན་ཞུས། །དགུང་
ལོ་དྲུག་ཐོག་ཧོར་ཐའི་ཇིའི་མི་སྣ་ཅོ་ནེ་ཆོས་རྗེ་སྦྱིན་པ་དར་རྒྱས་སོགས་ནས་གཙང་པ་རྒྱལ་པོར་སྙན་ཞུས་
བཀའ་འཁྲོལ་བཞིན་སྤྲུལ་སྐུ་མཆོག་འབྲས་སྤུངས་གདན་སར་བཀོད། །པཎ་ཆེན་རིན་པོ་ཆེ་བློ་བཟང་ཆོས་
རྒྱན་དྲུང་དུ་གཙུག་ཕུད་ཕུལ། །མཚན་བློ་བཟང་རྒྱ་མཚོར་གསོལ། །དགུང་ལོ་བདུན་ཐོག་གླིང་སྨད་ཞབས་
དྲུང་གི་ཕེབས་རོགས་འོག་ཆོས་འཁོར་རྒྱལ་དུ་ཕེབས། །དགུང་ལོ་དགུ་ལ་ཕེབས་སྐབས་པཎ་ཆེན་རིན་པོ་
ཆེའི་དྲུང་དུ་དགེ་ཚུལ་གྱི་སྡོམ་པ་བཞེས། །དེའི་ལོར་ཐུ་མེད་ཧོར་ཐའི་ཇིས་སྦྱིན་བདག་བྱས་ནས་རྒྱལ་བ་
སྐུ་ཕྲེང་བཞི་པའི་དངུལ་གདུང་གསར་བཞེངས་ཀྱི་ལས་གྲ་དེ་རྒྱལ་བ་དགེ་འདུན་རྒྱ་མཚོའི་གཟིམ་ཁང་ཀླུ་
སྡིང་དུ་བཙུགས། དགུང་ལོ་བཅུ་གཅིག་ལ་གཞུང་ཆེན་བཀའ་པོད་ལྔར་གསན་སྦྱོང་གི་དབུ་ཚུགས། དགུང་
ལོ་བཅུ་གཉིས་ལ་སྡེ་པས་འཁུར་བླངས་ནས་འབྲས་སྤུངས་ཚོགས་ཆེན་ཉམས་གསོ་གསར་རྒྱག་མཛད། །དགུང་
ལོ་བཅོ་ལྔ་ལ་དུས་ཀྱི་ཟིང་རྐྱེན་པས་ཡར་ཀླུང་། ཨི་དྭགས་སོགས་ལྷོ་ཁ་ཁུལ་གནས་གཟིགས་དང་སྦྲགས་
ཕེབས༑ ༑དགུང་ལོ་བཅུ་བདུན་སྐབས་ཞི་འཇགས་མེད་པའི་དབང་གིས་ཕར་ཕྱིན་སྐབས་བཞི་པ་ནས་ཕྱག་
དཔེ་ཐུགས་གཉེར་མ་གནང་། དགུང་ལོ་ཉེར་གཅིག་ནས་བཟུང་ཟུར་ཆོས་དབྱིངས་རང་གྲོལ་དང་། སྨོན་
འགྲོ་ལོ་ཙཱ་བ་སོགས་ཀྱི་དྲུང་ནས་རིག་གནས་དང་། རྩིས་སྐོར་ཐུགས་གཉེར་མཛད། །དགུང་ལོ་ཉེར་
གཉིས་ལ་པཎ་ཆེན་བློ་བཟང་ཆོས་རྒྱན་དྲུང་དུ་བསྙེན་རྫོགས་སྒྲུབ། །དགུང་ལོ་ཉེར་གསུམ་ལ་གསོ་རིག་



ལམ་རིམ་འཇམ་དཔལ་ཞལ་ལུང་། ༡ :
རྒྱུད་བཞི་ཐུགས་གཉེར་གནང་། དགུང་ལོ་ཉེར་ལྔ་ལ་གོ་ཤྲི་བསྟན་འཛིན་ཆོས་རྒྱལ་གྱིས་ཁམས་བེ་རི་རྒྱལ་
པོ་དབང་དུ་བསྡུས། །དགུང་ལོ་ཉེར་དྲུག་ལ་གཙང་པ་སྡེ་སྲིད་ཀརྨ་བསྟན་སྐྱོང་དབང་པོ་ལས་རྣམ་པར་རྒྱལ།
དགུང་ལོ་ཉེར་དགུ་ལ་རྩེ་པོ་ཏ་ལར་བཞུགས་ཁང་གསར་རྒྱག་གི་ས་འདུལ་མཛད་སྒོར་ཕེབས། །དགུང་
ལོ་སོ་གསུམ་ལ་ཉི་ཐང་དྲུང་ཆེན་བློ་བཟང་རྒྱ་མཚོ་དགེ་རྒན་དུ་བསྐོས་ནས་གསོ་རིག་འགྲོ་ཕན་གླིང་གསར་
འཛུགས་གནང་། དགུང་ལོ་སོ་བཞི་ནས་ལོ་བཅུ་གཉིས་རིང་མདོ་སྔགས་དང་། རིག་གནས་སོགས་པར་
གཞི་རྒྱ་ཆེ་གསར་བསྐོ་གནང་། དགུང་ལོ་སོ་དྲུག་ཐོག་གོང་མ་ཤུན་རྩིས་གདན་ཞུས་ལྟར་པེ་ཅིན་དུ་ཕེབས།
གོང་མ་མཆོག་གསེར་ཞལ་མཇལ་ནས་ལོ་གསར་མཛད་སྒོ་གཟབ་རྒྱས་གནང་། དགུང་ལོ་སོ་བདུན་ལ་
བོད་རྒྱལ་ཁབ་དུ་ཕྱིར་ཕེབས། །དགུང་ལོ་སོ་བརྒྱད་ལ་བཀྲ་ཤིས་ལྷུན་པོར་པཎ་ཆེན་རིན་པོ་མཇལ་བར་
ཕེབས༑ ༑དགུང་ལོ་ང་བཞི་ལ་བསམ་ཡས་གཙུག་ལག་ཁང་དང་། ལྷ་ས་གཙུག་ལག་ཁང་བཅས་ཉམས་
གསོ་གནང་། །དགུང་ལོ་ང་ལྔ་ལ་ལྷོ་ཁ་ཐང་པོ་ཆེ་སོགས་ས་ཁུལ་ཁག་ལ་གསེར་ཆོས་ཀྱི་བཀའ་འགྱུར་གསར་
བཞེངས་གནང་། དགུང་ལོ་ང་དྲུག་ནས་ལོ་གསུམ་རིང་རྩེའི་བསྟན་མ་ལྕོགས་དང་། གྲྭ་ཤག ཆོས་འཁོར་
རྒྱལ་སོགས་ཉམས་གསོ་གནང་། །དགུང་ལོ་རེ་གཅིག་ལ་མཁན་ཆེན་བསོད་ནམས་མཆོག་གྲུབ་བསྟན་པའི་
རྒྱལ་མཚན་དྲུང་ནས་ཆོས་བཀའ་གསན། གཞན་ཡང་རྗེ་འདིས་པཎ་ཆེན་བློ་བཟང་ཆོས་རྒྱན་དང་། འཁོན་
སྟོན་དཔལ་འབྱོར་ལྷུན་གྲུབ། ཟུར་ཆོས་དབྱིངས་རང་གྲོལ་སོགས་བསྟེན་ནས་མདོ་སྔགས་ཀྱི་ཆོས་མང་
དུ་གསན། དགུང་ལོ་རེ་དྲུག་སྟེ་ཆུ་ཁྱི་ ༡པར༣ ལོར་གཤེགས།། །།



34
ལམ་རིམ་འཇམ་དཔལ་ཞལ་ལུང་།
༄༅། །བྱང་ཆུབ་ལམ་གྱི་རིམ་པའི་འཁྲིད་ཡིག་འཇམ་པའི་དབྱངས་ཀྱི་ཞལ་
ལུང་ཞེས་བྱ་བ་བཞུགས་སོ།།
2 1:|:
ཀྱིལ། བློ་ལ་
༄༅། །ཐབས་དང་ཤེས་རབ་ཟུང་དུ་འཇུགས་པའི་ཚོགས་གཉིས་ཟླ་བའི་མ་མ་ལས། །ལེགས་འཁྲུངས་
མཐོང་ན་མི་མཐུན་མེད་པའི་མཚན་དཔེའི་ཡལ་འདབ་རབ་རྒྱས་རྩེར། །རྣམ་པ་ཐམས་ཅད་མཁྱེན་པར་
བྱེད་པའི་བླ་མེད་རོ་བརྒྱའི་འབྲས་སྨིན་པ། །འགྲོ་བའི་བླ་མ་ཉི་མའི་གཉེན་གྱུར་ཡོངས་འདུའི་དབང་པོས་
དགེ་ལེགས་སྩོལ། །ཟབ་རྒྱས་ཆོས་ཚུལ་ཀུན་བཟོད་དམན་པའི་མཚོར། །བྱིང་ཚེ་འཆད་རྩོད་རྩོམ་པའི་
རུས་སྦལ་གྱིས། །འདེགས་མཁས་ཤིང་རྟ་ཆེན་པོ་རྣམ་གཉིས་ཞེས། །གྲགས་དཀར་སྲིད་པའི་ཁོངས་ལས་
བརྒལ་དེ་བསྔགས། །ཁོར་ཡུག་གངས་ཀྱི་ར་བའི་བསིལ་ལྡན་ལྗོངས། །ཐེག་ཆེན་ཆོས་ཀྱི་ཉི་མ་འོད་པོ་
ཆེས༑ ༑ལོག་རྟོགས་མུན་པ་སེལ་དང་ལྷན་ཅིག་པར། །ཐུབ་བསྟན་སྣང་བས་ཁྱབ་མཛད་ཨ་ཏི་ཤ། །གང་
གི་གསུང་རབ་ཡིད་བཞིན་ནོར་བུ་མཆོག །ཐོས་བསམ་སྒོམ་པའི་རྒྱལ་མཚན་རྩེར་བཀོད་ནས། །གཏན་
མདུན་འདོད་པའི་རེ་སྐོང་བཀའ་གདམས་ཞེས། །ཕྱོགས་ཀུན་ཁྱབ་པའི་རིང་ལུགས་འདི་ཀོ་མཚར། །ཕྲ་
ཞིབ་རྣམ་པར་དཔྱོད་པའི་བློ་གྲོས་རབ་ཏུ་ཡངས་པའི་རྡོ་རྗེ་རྩེ་བརྒྱ་གདེངས་ཙམ་གྱིས། །དྲི་བཅས་འཁྲུལ་
ལྡན་གཞུང་ལུགས་བྱེ་བའི་ལོག་སྨྲའི་ཉེས་བཤད་ས་འཛིན་བགྲོད་པ་བཅོམ་པ་དང་། །ལྷན་ཅིག་རྒོལ་ངན་
སྤོབས་པའི་སྦྱིན་སྐྱེན་ལུས་ཕྲ་མ་ཡིན་མངལ་ཁུར་མཐའ་དག་ལྟུང་བྱེད་པའི། །སྔོན་མེད་ལྷ་དབང་མཁས་
བཙུན་བཟང་པོའི་གྲགས་པ་རབ་འབར་ཀུན་མཁྱེན་བཙོང་ཁ་པ་དེ་རྒྱལ། །རྒྱལ་བའི་ཉི་མ་ལས་ཉོན་སྒྲིབ་
པ་ཡི། །ནུབ་རིར་བག་ལ་ཞ་ཚེ་དམན་པའི་བློའི། །ཤར་ཕྱོགས་ས་འཛིན་ལས་ཐོན་ཡོངས་འཛིན་རྗེ། །འཁོན་
སྟོན་ཀུན་དེའི་གཉེན་ཁྱོད་གཙུག་གི་རྒྱན། །ཐོག་མཐའ་བར་དུ་དགེ་བའི་དཔལ་ལྡན་པའི། །དམ་པའི་ཆོས་
ཀྱིས་འཛད་མེད་འབྱོར་པ་ལ། །འཇམ་དབྱངས་མགྲིན་པར་ཞུགས་པས་དབང་སྒྱུར་བར། །ལྷུན་གྲུབ་
སྐུ་བཞིའི་འབྱུང་གནས་དགེ་བའི་བཤེས། །གང་གི་རྣམ་དཀར་ཕྲིན་ལས་བསིལ་ཟེར་གྱིས། །ལེགས་བཤད་



，
ལམ་རིམ་འཇམ་དཔལ་ཞལ་ལུང་། 35
ཟླ་བའི་མ་མ་རབ་རྒྱས་ལས། །འདི་ཕྱིའི་ཕན་བདེའི་རིན་ཆེན་དབང་གི་རྒྱལ། །སྲིད་ཞིའི་དབུལ་ཕོངས་
སེལ་བའི་མཆོད་སྦྱིན་མཁན། །ཁྱད་པར་ལྔ་བརྒྱའི་དཔུང་གཉེན་མར་མེ་མཛད། །ཡབ་སྲས་མ་དྲོས་ཆུ་
བོ་ལས་འོངས་པའི། །སྣེ་ཟུར་པོ་ཏོ་སྤྱན་སྔ་རྣམ་གསུམ་གྱི། །གདམས་པའི་ཀླུང་ཆེན་བློ་ཡི་རྒྱ་མཚོར་
བབས༑ ༑དེའི་ཚུལ་རྣམ་པར་ལྕི་བའི་བཀའ་དྲིན་ཁུར། །ཡིད་བྱེད་གཞལ་ནུས་བྱང་ཆུབ་སྙིང་པོ་ཡི། །ཕ་
མཐའ་རྙེད་པ་དེ་སྲིད་ཆེས་དཀའ་བ། བསམས་ཀྱིན་ལག་པད་སྙིང་གའི་ངོས་སུ་ཟུམ། །རྒྱལ་སྲས་སྤྱོད་
པའི་ངང་ཚུལ་མཁའ་ལྟར་ཡངས། །གནས་ལུགས་དགོངས་དོན་རྡུལ་ཕྲན་བཞིན་དུ་ཕྲ། །དེ་ཕྱིར་བདག་
འདྲས་བརྗོད་པའི་ཁུར་འཁྱེར་བ། །ཨ་མའི་ཚི་གུས་ཆུ་གཏེར་འཇལ་བ་བཞིན། །འོན་ཏེ་དཔེ་མཐོང་ཙམ་
དང་ཀློག་ལུང་ལ། །ཁྲིད་དུ་བཏགས་མིན་བརྒྱུད་ལྡན་དམ་པའི་གསུངས། །རང་གི་ཉམས་མྱོང་ཚད་མའི་
བདུད་རྩིའི་བཅུད། །གླེགས་བམ་རིན་ཆེན་ཟ་མ་ཏོག་ཏུ་འཁྱིལ། །དེ་ལ་འདིར་བདེ་བར་གཤེས་པའི་གསུང་
རབ་མཐའ་དག་གི་གནད་མ་ལུས་པ་གཅིག་ཏུ་བསྡུས་ཏེ་སྐལ་བ་དང་ལྡན་པའི་གང་ཟག་རྣམས་སངས་རྒྱས་
ཀྱིས་སར་འཁྲིད་པར་བྱེད་པའི་སྐྱེས་བུ་གསུམ་གྱི་ལམ་གྱི་རིམ་པར་འཁྲིད་འདི་ཉིད་ཉམས་སུ་ལེན་པར་བྱེད་
པ་ལ་ཉམས་སུ་ལེན་པ་པོའི་གང་ཟག་དེས་ཀྱང་བརྒྱུད་པ་བར་མ་ཆད་པའི་དགེ་བའི་བཤེས་གཉེན་ཞིག་ལས་
ཐོས་དགོས་པའིརྒྱུ་མཚན་གྱིས་ཇི་སྐད་དུ། །ཤིང་རྟ་ཆེན་པོ་གཉིན་ལས་ལེགས་བརྒྱུད་པའི། །ཟབ་མོ་ལྟ་
བ་རྒྱ་ཆེན་སྤྱོད་པའི་ལམ། །ཞེས་དང་། ཆོས་ཁུངས་བཙུན་པར་བསྟན་པའི་ཕྱིར་མཛད་པ་པོའི་ཆེ་བ་བསྟན་
པ་ཞེས་དང་། ཡང་དག་པར་རྫོགས་པའི་སངས་རྒྱས་ནས་བཟུང་སྟེ་དམ་པ་བར་མ་ཆད་པ་ལས་བརྒྱུད་
པའི་མན་ངག་དང་ལྡན་པ་ཞེས་གསུངས་པའི་ཚིག་འདི་དཔྱད་ན་ནུས་པ་ཤིན་ཏུ་ཆེ་བ་ཡིན་ནོ། །དེ་ཡང་བདག་
ཅག་གི་སྟོན་པ་ཟས་གཙང་གི་སྲས་པོ་ནས་བཟུང་སྟེ་ཆོས་ཀྱི་རྒྱལ་པོ་བཙོང་ཁ་པ་ཆེན་པོའི་བར་དུ་བརྒྱུད་པའི་
རིམ་པ་རྣམས་ལམ་རིམ་གསོལ་འདེབས་སུ་གསལ་བ་ལྟར་འཁྲུལ་མེད་ཀྱི་གོ་རིམ་དུ་བཞུགས་པ་དེ་ལྟར་ཡིན་
ལ༑ ༑དེ་ཕྱིན་ཆད་ནས་རྗེ་བླ་མའི་ལུང་རྟོགས་ཀྱི་བསྟན་པ་ཕྱོགས་ཀུན་ཏུ་སྤེལ་བའི་མཁས་གྲུབ་ཀྱི་སློབ་
མ་གནམ་གྱི་སྐར་མ་དང་སའི་དྲེག་པ་ལྟ་བུར་ཁྱབ་པར་གྱུར་པས་བརྒྱུད་ཚུལ་ཡང་དེ་སྙེད་དུ་འོང་བའི་ཚོད་



36 ་ལམ་རིམ་འཇམ་དཔལ་ཞལ་ལུང་།
ཙམ་དུ་གདའ་ནའང་། དེང་སང་ནི་རང་རང་གི་དགོན་པའི་བླ་རབས་འདྲེན་པ་ཙམ་དང་། བར་སྐབས་
ཀྱི་བརྒྱུད་པའི་ཁུངས་མེད་པར་གཞན་ལ་སྟོན་པ་སོགས་སྣང་ཚུལ་མཐའ་ཡས་སོ། །འོན་ཏེ་ཆོས་འདིའི་
ཚིག་དོན་གྱི་ཆ་ལ་སྒྲོ་འདོགས་གཅོད་པའི་བཤད་དཀའ་དང་། དམར་འཁྲིད་དུ་ཉམས་སུ་བླང་བའི་ཚུལ་
སོགས་ཁོ་བོས་འབད་པ་ཆེན་པོས་ཐོས་བསམ་བྱས་པའི་བརྒྱུད་ཚུལ་སོ་སོར་ཡོད་པའི་འཁྲིད་ཀྱི་སྐོར་རྗེ་བཙུན་
ཤེས་རབ་སེངྒེ་ནས་རྩ་བའི་བླ་མའི་བར་དུ་བྱོན་པའི་ཕྱག་བཞེས་སུ་གཙང་ཞིང་ཡིད་དུ་འོང་བའི་ས་ཕྱོགས་
ཞེས་བཤད་པ་ལྟར་ཡུལ་དུས་དང་བསྟུན་པའི་གནད་ཁང་སོགས་བྱི་དོར་ལེགས་པར་བྱས། རྒྱལ་བའི་ཡུམ་
ལས་སྟོན་པ་དང་ཆོས་ལ་རིམ་གྲོ་བསྐྱེད་པར་གསུངས་པ་ལྟར་ཆོས་སྟོན་པ་པོ་ལ་སེངྒེའི་ཁྲི་ལ་སོགས་པའི་
སྟན་མཐོན་པོ་བཤམ་པ་སོགས་སངས་རྒྱས་དང་འདྲ་བར་བསྙེན་བཀུར་བའི་འདུ་ཤེས་བསྐྱེད་དགོས་ཏེ། སའི་
སྙིང་པོའི་མདོ་ལས། གཅིག་ཏུ་དད་ཅིང་གུས་པས་ཆོས་མཉན་གྱི། །དེ་ལ་འཕྱ་ཞིང་སྐུར་བར་མི་བྱའོ།
ཆོས་སྨྲ་བ་ལ་མཆོད་པ་བྱ་བ་ནི། །སངས་རྒྱས་འདྲ་བར་དེ་ལ་འདུ་ཤེས་བསྐྱེད། །ཅེས་པའི་དོན་ཡིན་པས་
རྟེན་འབྲེལ་གྱི་སྒོ་དང་པོ་འདི་ནས་མ་འཆུགས་ཤིང་བརྙས་སྟབ་སུ་མ་སོང་བ་ཞིག་དགོས་གསུང་། ཐོག་
མར་བདུད་ཚར་གཅོད་པའི་སྔགས་བཏོད་ན་དཔག་ཚད་བརྒྱ་ཚུན་ཆད་དུ་བདུད་རིགས་ཀྱིས་གླགས་ལྟ་བར་
མི་ནུས་བར་བློ་གྲོས་རྒྱ་མཚོས་ཞུགས་པའི་མདོ་ལས་བཤད་ལ། སྔགས་དེ་གདོན་པ་འགྲུབ་མི་འགྲུབ་འབྱུང་
བས་དེའི་ཚབ་ཏུ་ཚར་གསུམ་ངེས་པར་གསུང་། དེ་རྗེས་སངས་རྒྱས་ནས་བཟུང་རྩ་བའི་བླ་མའི་བར་ཡོངས་
སུ་ཚང་བའི་ལམ་རིམ་བརྒྱུད་པའི་གསོལ་འདེབས་དང་མཎྜལ་འབུལ་བའི་བར་རྣམས་གོ་རིམ་འཆུག་མེད་
དུ་བྱ། །བློ་གསར་བ་རྣམས་ལ་སྦྱོར་གཞུང་གི་མཛུབ་འཁྲིད་དགེ་རྒན་གྱིས་གཏོང་བ་ལྟ་བུའི་བཅས་བདེ་དང་
སླ་ཆོས་ཀྱིས་མི་འོང་གསུང་བས་ཐོག་མཐའ་བར་གྱིས་ཕྱག་ལེན་ཆེ་ཕྲ་མཐའ་དག་ལ་རང་བཟོའི་དྲི་མས་
མ་སྦགས་པའི་བློ་གྲོས་ཀྱིས་ཞིབ་མོར་དཔྱོད་པ་གནད་དུ་ཆེའོ། །ནམ་མཁའི་མཐའ་དང་མཉམ་པའི་སེམས་
ཅན་ཐམས་ཅད་ཀྱི་དོན་དུ་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ་བའི་
ཆེད་དུ། །སྟོན་པ་བདེ་བར་གཤེགས་པས་གསུངས་པའི་ཟབ་པ་དང་རྒྱ་ཆེ་བའི་དམ་པའི་ཆོས་ཀྱི་ཕུང་པོ་ཀུན་



ལམ་རིམ་འཇམ་དབག་ཞལ་ལུང་། 37 ,
རྒྱལ་ཚབ་རྣམ་པ་གཉིས་ཀྱི་བཀའ་དྲིན་ལ་བརྟེན་ནས། སློབ་དཔོན་གཞན་ལ་བལྟོས་པ་མེད་པར་རང་སྟོབས་
ཀྱིས་ཤིང་རྟའི་སྲོལ་ལེགས་པར་ཕྱེ་བའི་མགོན་པོ་ཀླུ་སྒྲུབ་དང་འཕགས་པ་ཐོགས་མེད་གཉིས་ཀྱི་གདམས་
པའི་ཆུ་བོ་གཅིག་ཏུ་འདྲེས་པ་དཔལ་མར་མེ་མཛད་ཀྱི་གསུང་རབ་ཐེག་པ་ཆེན་པོའི་ཆོས་ཀྱི་ཚུལ་ཐོས་བསམ་
སྒོམ་གསུམ་གྱི་སྒོ་ནས་གཏན་ལ་འབེབས་པ་ནི་སྲིད་ཞིའི་རྒུད་པ་ཐམས་ཅད་སེལ་བར་བྱེད་པའི་ཕན་པ་དང་
བདེ་བའི་འབྱུང་གནས་ཡིན་ལ། དེ་ཡང་ཐོས་པའི་ཚོམས་ལས། ཐོས་པས་ཆོས་རྣམས་ཤེས་པར་འགྱུར།
ཐོས་པས་སྡིག་ལས་ལྡོག་པར་བྱེད། ཐོས་པས་དོན་མ་ཡིན་པ་སྤོང་། །ཐོས་པས་མྱང་ངན་འདས་པ་འཐོབ།
ཅེས་པ་ལྟར་ཐོག་མར་ཐོས་པས་གཏན་ལ་འབེབས་པར་བྱེད་པ་ལ་མདོ་ལས། ལེགས་པར་རབ་ཏུ་ཉོན་ལ་
ཡིད་ལ་ཟུང་ཞིག །ཅེས་ཁ་སྦུག་པ་དྲི་མ་ཅན་ཞབས་རྡོལ་པ་ལྟ་བུའི་སྣོད་ཀྱི་སྐྱོན་གསུམ་སྤངས་ཏེ། རང་
ལ་ནད་པ། ཆོས་སྨྲ་བ་པོ་ལ་སྨན་པ། རྗེས་སུ་བསྟན་པ་ལ་སྨན། ནན་ཏན་ཉམ་སུ་ལེན་པ་ལ་ནད་གསོ་བ།
དེ་བཞིན་གཤེགས་པ་ལ་སྐྱེས་བུ་དམ་པ། ཆོས་ཀྱི་ཚུལ་ལ་རིང་དུ་གནས་པའི་འདུ་ཤེས་དྲུག་སོགས་མདོར་
ན་ཆོས་ཉན་པའི་ཀུན་སློང་ཀུན་སྤྱོད་སོགས་སྤྱི་བྱེ་བྲག་མཐའ་དག་གསལ་བཏབ་ནས་གསན་པར་འཚལ།
གསན་བྱ་དམ་པའི་ཆོས་ནི་ཉམ་མགུར་ལས། །འཛམ་གླིང་མཁས་པ་ཡོངས་ཀྱི་གཙུག་གི་རྒྱན། །སྙན་
པའི་བ་དན་འགྲོ་ན་ལྷང་ངེ་བ། །ཀླུ་སྒྲུབ་ཐོགས་མེད་གཉིས་ལས་རིམ་བཞིན་དུ། །ལེགས་བརྒྱུད་བྱང་ཆུབ་
ལམ་གྱི་རིམ་པ་འདི། །སྐྱེ་རྒུའི་འདོད་དོན་མ་ལུས་སྐོང་བས་ན། །གདམས་པ་རིན་ཆེན་དབང་གི་རྒྱལ་
པོ་སྟེ། གཞུང་བཟང་སྟོང་གི་ཆུ་བོ་འདུ་བའི་ཕྱིར། །དཔལ་ལྡན་ལེགས་པར་བཤད་པའི་རྒྱ་མཚོའང་ཡིན།
བསྟན་པ་ཐམས་ཅད་འགལ་མེད་རྟོགས་པ་དང་། །གསུང་རབ་མ་ལུས་གདམས་པར་འཆར་བ་དང་། རྒྱལ་
བའི་དགོངས་པ་བདེ་བླག་རྙེད་པ་དང༌། །ཉེས་སྤྱོད་ཆེན་པོའི་གཡང་ས་ལས་ཀྱང་སྲུང་། །དེ་ཕྱིར་རྒྱ་བོད་
མཁས་པའིསྐྱེ་བོ་ནི། །སྐལ་ལྡན་དུ་མས་བསྟན་པའི་གདམས་པ་མཆོག །སྐྱེས་བུ་གསུམ་གྱི་ལམ་གྱི་རིམ་
པ་ཡིས། །ཡིད་རབ་མི་འཕྲོག་དཔྱོད་ལྡན་སུ་ཞིག་ཡོས། །ཅེས་དུས་གསུམ་གྱིས་བདེ་བར་གཤེགས་པ་
ཐམས་ཅད་ཀྱི་བགྲོད་པ་གཅིག་པའི་ལམ་པོ་ཆེ། འདྲེན་པ་མཉམ་མེད་ཟས་གཙང་གི་སྲས་པོས་ལེགས་པར་



38 ལམ་རིམ་འཇམ་དཔལ་ཞལ་ལུང་།
བཀའ་སྩལ་བའི་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི་གནད་འགག་མ་ལུས་པ་ཤིང་རྟ་ཆེན་པོ་རྣམ་གཉིས་
ཀྱིས་དགོངས་པའི་དོན་རང་དབང་དུ་བཀྲལ་བ་དེ་དག་གི་རྗེས་སུ་འབྲད་པའི་པཎྜི་ཏ་རྣམས་ཀྱིས་བཤད་པས་
གཏན་ལ་ཕབ། གྲུབ་པའི་དབང་ཕྱུག་རྣམས་ཀྱིས་ཐུགས་ཉམས་སུ་བསྟར་བ་ཐམས་ཅད་འཁྲུལ་པ་མེད་
པར་དཔལ་ལྷ་གཅིག་དཱི་པཾ་ཀ་རས་སྐྱེས་བུ་གསུམ་གྱི་ལམ་གྱི་རིམ་པ་ཞེས་མན་ངག་ཉམས་ལེན་གྱིས་ཚུལ་
དུ་དྲིལ་ནས་བྱང་ཆུབ་ལམ་གྱི་སྒྲོན་མ་ལ་སོགས་པ་མཛད་དེ་སྤེལ་བས་ཚུལ་དེའི་རྗེས་སུ་འཇུག་པའི་ཇོ་བོ་
བཀའ་གདམས་པར་གྲགས་པ་མཁས་བཙུན་བཟང་གསུམ་གྱིས་བརྟུལ་ཞུགས་མ་ཉམས་པར་འཛིན་པ་གནམ་
གྱིས་ས་བཀབ་པ་ལྟ་བུས་གངས་ཅན་གྱི་ལྗོངས་འདི་ཡོངས་སུ་ཁྱབ་པ་ལས། སླར་ཡང་དུས་ཀྱིས་བསྐལ་
བསམ་རྟོགས་པ་དང་ལོག་པར་རྟོག་པའི་དྲི་མས་སྦགས་པ་རྣམས་སེལ་བའི་སླད་དུ་ཤིང་རྟ་ཆེན་པོ་གཉིས་
པ་ལྟར་འཇམ་དཔལ་དབྱངས་མིའི་སྲིད་པའི་གར་མཁན་ཆོས་ཀྱི་རྒྱལ་པོ་བཙོང་ཁ་པ་ཆེན་པོས་བྱང་ཆུབ་
གྱི་རིམ་པ་ཆེ་ཆུང་དུ་གྲགས་པའི་སྔོན་མེད་ལེགས་པར་བཤད་པའི་བསྟན་བཅོས་ཆེན་པོ་འདི་དག་ཉིད་ཐེག་
པ་གོང་འོག་གི་ལུང་རྟོགས་ཀྱི་བསྟན་པ་ཕྱོགས་རེ་ཙམ་ལ་ཞེན་ནས་ཉི་ཚེ་བའི་བླང་དོར་ལ་འཇུག་པ་མ་ཡིན་
པར༑ ༑བཤེས་གཉེན་སྟོན་པས། བསྟན་པ་ཐམས་ཅད་གྲུ་བཞི་ལམ་གྱིས་འཁྱེར་ཤེས་པ་ངའི་བླ་མ་ཞེས་
པའི་དོན་དང་མཐུན་པས། སྐྱེས་བུ་ཆུང་ངུའི་སྐབས་ནས་བཤད་པའི་ངན་སོང་གསུམ་གྱིས་སྡུག་བསྔལ་
ལ་སྙིང་ཐག་པ་ནས་འཇིགས་ཏེ་དེ་ལས་ཐར་འདོད་ཀྱི་བློ་ཉེས་ཅན་བཙོན་ར་ལ་སྐྱུགས་ལོགས་པ་ལྟ་བུའི་བསམ་
པ་རྒྱུད་ལ་མ་སྐྱེས་པའི་གང་ཟག་ལ་སྐྱེས་བུ་འབྲིང་གི་སྐབས་ནས་བསྟན་པའི་མཐོ་རིས་ལྷ་མིའི་ཕུན་ཚོགས་
ཀྱི་བདེ་བ་ཀུན་ལ་མངོན་འདོད་ཀྱི་སྲེད་པ་མེད་པའི་སྲིད་པ་འཁོར་བའི་ངང་ཚུལ་མཐའ་དག་མེ་འབར་བའི་
ཀློང་ལྟར་མཐོང་ནས་འཁོར་བ་ལས་ངེས་པར་འབྱུང་འདོད་ཀྱི་བསམ་པ་བཅོས་མ་མ་ཡིན་པ་སྐྱེ་བའི་གོ་སྐབས་
མེད་ཅིང་། འཁོར་བ་ལས་ཡིད་འབྱུང་བའི་མྱོང་བ་ཅུང་ཟད་ཀྱང་མེད་པར་སེམས་ཅན་གཞན་ལ་དམིགས་
པའི་བཅོས་མིན་གྱིས་སྙིང་རྗེ་ཆེན་པོ་མཚན་ཉིད་པ་ནི་སྐྱེ་བ་ག་ལ་སྲིད། སྙིང་རྗེ་ཆེན་པོ་རྒྱུད་ལ་མ་སྐྱེས་པར་
བསམ་པ་བྱང་ཆུབ་ཏུ་སེམས་བསྐྱེད། སྤྱོད་པ་ཕྱིན་དྲུག་ལ་སློབ་པའི་བྱང་ཆུབ་སེམས་དཔའ་དེ་ནམ་མཁའི་



ལམ་རིམ་འཇམ་དཔལ་ཞལ་ལུང་། 3 »
པདྨོ་དང་ཆོས་མཚུངས་པས་ན། དངོས་བསྟན་རང་ཉིད་ངན་འགྲོ་ལས་ཐར་པའི་ཐབས་ཀྱི་ཆོས་སྐོར་ལྟ་
བུ་དང་། རང་དོན་དོར་ནས་གཞན་ཕན་ལྷུར་ལེན་པའི་སྐོར་རྣམས་ཚིག་ལ་འགལ་བ་ལྟར་སོམ་ཉིར་གྱུར་
པ་རྣམས་ཀྱང་དོན་གྱིས་ཆ་ལ་རྒྱུ་འབྲས་སམ་ལམ་གྱིས་གཙོ་བོ་དང་ཡན་ལག་གི་ཚུལ་གྱིས་གང་ཟག་གཅིག་
འཚང་རྒྱ་བའི་ཆ་རྐྱེན་དུ་གསུང་རབ་ཐམས་ཅད་གཅིག་གྲོགས་སུ་གཅིག་འགྲོ་བ་ཞིག་དགོས་པས་བསྟན་པ་
ཐམས་ཅད་འགལ་མེད་དུ་རྟོགས་པའི་ཆེ་བ། དེ་ལྟར་གྱུར་པའི་དོན་རྣམས་ཉམས་སུ་ལེན་པའི་ཚེ་རིན་པོ་
ཆེ་གསུམ་གྱིས་གཏམ་གྱི་སྦྱོར་བ་ལས། མང་དུ་ཐོས་ཀྱང་ཆོས་ཀྱིས་ཕོངས་པ་ནི། །གསུང་རབ་གདམས་
པར་ཤར་བ་མེད་པས་ནོངས། །ཞེས་ལུང་གི་བསྟན་པ་གཏན་ལ་ཕབ་པའི་རྒྱུ་ལས་འབྲས་བུ་རྟོགས་པའི་བསྟན་
པ་སྒྲུབ་པའི་གནད་མ་གོ་བ་དེ་འདྲ་མིན་པའི། རྣལ་འབྱོར་པ་ཆེན་པོས། གདམས་ངག་ལ་ནང་བྱན་ཚུད་
པ་ནི་བེའུ་བུམ་ལག་མཐིལ་ཙམ་ཞིག་ལ་ངེས་པ་རྙེད་པ་ལ་མི་ཟེར་གྱི་གསུང་རབ་ཐམས་ཅད་གདམས་ངག་
ཏུ་གོ་བ་ལ་ཟེར། ཞེས་མངོན་པར་མཐོ་བ་དང་ངེས་པར་ལེགས་པའི་བདེ་བ་སྣ་གཅིག་ཡན་ཆད་སྒྲུབ་པའི་
ཐབས་སངས་རྒྱས་ཀྱི་བཀའ་དྲི་མ་མེད་པ་རྣམས་ལས་དངོས་ཤུགས་གང་རུང་གི་སྒོ་ནས་མ་བསྟན་པ་མེད་
ནའང་དེ་དག་ཟབ་ཅིང་བརླིང་བོའི་བློར་ཆུད་དཀའ་བ་རྣམས་ལ་དགོངས་འགྲེལ་གྱི་བསྟན་བཅོས་ཆེན་མོ་
རྣམས་ལས་གསལ་བར་བསྟན་པས་གསུང་རབ་དང་དགོངས་འགྲེལ་ནས་མ་བཤད་པའི་ཉམས་སུ་ལེན་ཚུལ་
མན་ངག་ཟུར་པ་ཅུང་ཟད་ཙམ་ཡང་མེད་ལ། དེ་དག་ནས་ཆེར་བཤད་པའི་དོན་ཐམས་ཅད་ལམ་གྱི་རིམ
པ་འདི་ཉིད་ཀྱི་སྐབས་སུ་སྔོན་འགྲོ་དང་དངོས་གཞི་མཇུག་གི་རིམ་པ་གསུམ་དུ་ཧྲིལ་གྱི་འདུ་ཞིང་ཚང་བ་ལ་
ངེས་པ་རྙེད་པ་ནི་གསུང་རབ་ཐམས་ཅད་གདམས་ངག་ཏུ་འཆར་བའི་ཆེ་བ། དེ་ལྟ་བུའི་གདམས་ངག་ཏུ
གསུང་རབ་ཐམས་ཅད་རྫོགས་པར་འཆར་ན། བཤད་མ་ཐག་པའི་བཀའ་དང་དགོངས་འགྲེལ་ཐམས་ཅད་
ཐོས་བསམ་གྱིས་གཏན་ལ་ཕབ་ཆོག་པ་ལ་ལམ་སྒྲོན་བསྟན་རིམ་ལམ་རིམ་སོགས་སུ་མིང་གིས་བཏགས་པའི་
གླེགས་བམ་ལོགས་སུ་བྱེད་པ་ཅི་ཞིག་སྙམ་ན། དུས་ཀྱི་དབང་གིས་གདུལ་བྱ་རྣམས་ཀྱང་བློ་གྲོས་ཀྱི་མཐུ་
ཇེ་དམན་དུ་གྱུར་པའི་ཚེ་དོན་རྟོགས་དཀའ་བ་དང་ཚིག་གི་ཆ་ཧ་ཅང་མང་བ་ལ་སྒྲོ་འདོགས་གཅོད་པར་མི་



40
ལམ་རིམ་འཇམ་དཔལ་ཞལ་ལུང་།
ནུས་པས། ཡང་དག་པར་རྫོགས་པའི་སངས་རྒྱས་ནས་བཟུང་སྟེ་དམ་པ་བར་མ་ཆད་པའི་མན་ངག་ལ་བརྟེན་
ནས་ལམ་གྱི་རིམ་པའི་བསྟན་བཅོས་སོགས་སུ་བསྡུས་པ་ཡིན་ལ། དེ་ལྟར་ན་ཆོས་ཕུང་བརྒྱད་ཁྲི་བཞི་སྟོང་
ལ་སོགས་པའི་ཚིག་དོན་རྒྱ་ཆེན་པོ་དག་དེར་མ་འདུས་པས་ལྷག་ཆད་དུ་འགྱུར་རམ་སྙམ་དུ་མི་སེམས་ཏེ།
ཚིག་གི་ཆ་མཐའ་དག་ནི་ཡོངས་སུ་རྫོགས་པར་འདུ་མི་དགོས་ཤིང་དོན་ཐམས་ཅད་འདུས་པས་དཔེར་ན་
ག་པུར་ཉེར་ལྔ་པའི་སྨན་གྱི་ཕུང་པོ་ཤིན་ཏུ་ཆེ་བ་དག་ལས་སྨན་སྣ་ཐམས་ཅད་ཚང་བའི་ཐུན་ཆུང་ངུ་ཞིག་གིས་
གང་ཟག་གཅིག་གིས་ཚང་བའི་ནད་སེལ་བ་ཡིན་གྱིས། དེས་སྨན་གྱིས་ཕུང་པོ་ཡོངས་རྫོགས་ཟ་མི་དགོས་
པ་བཞིན་ནོ། །རྒྱུ་མཚན་དེའི་ཕྱིར་བླ་མའི་མན་ངག་ལ་བརྟེན་ནས་རྒྱལ་བའི་དགོངས་པ་བདེ་བླག་ཏུ་རྙེད་
པའིཆེ་བ། དེས་ན་གསུང་རབ་དགོངས་འགྲེལ་དང་བཅས་པ་ནས་མ་བསྟན་པའི་གང་ཟག་གཅིག་སོ་སྐྱེ་
ནས་སངས་རྒྱས་ཀྱི་སའི་བར་དུ་བགྲོད་པའི་སྤང་བྱ་སྒྲིབ་གཉིས་ཀྱི་གཉེན་པོ་ནི་ཅུང་ཟད་ཙམ་ཡང་མི་སྲིད་
ལ༑ ༑བསྟན་བཅོས་འདིར་གསུང་རབ་ཐམས་ཅད་ཀྱི་དོན་འདུས་པའི་ཕྱིར་ན་ཚུལ་འདི་ཉམས་སུ་བསྟར་
བས་ཉེས་པའི་སྒོ་ཐམས་ཅད་ཁེགས་པར་འགྱུར་ཞིང་། ཁྱད་པར་རྣམ་པར་འཐག་པ་ཐམས་ཅད་བསྡུས་
པའི་མདོ་ལས། འཇམ་དཔལ་དམ་པའི་ཆོས་སྤོང་བའི་ལས་ཀྱི་སྒྲིབ་པ་ནི་ཕྲའོ། ། འཇམ་དཔལ་གང་དེ་
བཞིན་གཤེགས་པས་གསུངས་པའི་བཀའ་ལ་ལ་ལ་ནི་བཟང་བར་འདུ་ཤེས། ལ་ལ་ལ་ནི་ངན་པར་འདུ་ཤེས་
པནི་ངན་པར་འདུ་ཤེས་པ་ནི་ཆོས་སྤོང་བའོ་ཞེས་སོགས་གསུངས་པ་ལྟར་གྱིས་ཆོས་སྤོང་བ་ལ་བརྟེན་པའི་
ཉེས་པ་མཐའ་དག་ཁེགས་པར་འགྱུར་བས་ན་ཉེས་སྤྱོད་ཆེན་པོ་རང་འགགས་སུ་འགྲོ་བའི་ཆེ་བ་བཞི་དང་
ལྡན་པའི་གདམས་པ་འདི་ཉམས་སུ་ལེན་པར་བྱེད་པ་ལ་སྔོན་འགྲོ། དངོས་གཞི། རྗེས་ཀྱི་རིམ་པ་དང་
གསུམ༑ །དང་པོ་སྔོན་འགྲོའི་རིམ་པ་ནི། སྐྱེས་བུ་གསུམ་གྱིས་ལམ་གྱི་རིམ་པའི་གོང་མ་གོང་མའི་སྔོན་
འགྲོ་ཡིན་པས་སྐྱེས་བུ་ཆེན་པོ་ཉིད་དངོས་གཞིར་བྱས་ནས་འབྲིང་ཡན་སྔོན་འགྲོར་བསྡུས་ཀྱང་བློ་སྦྱོང་སོགས་
ཀྱི་འཁྲིད་ཚུལ་གཞན་རྣམས་དང་ཆ་མཐུན་པས་མི་རུང་བ་མེད་མོད། སྤྱོད་པ་སྤྱི་བསླབས་ཀྱི་ས་བཅད་དུ་
ཐེག་ཆེན་སྤྱི་ལ་བསླབ་ཚུལ། ཁྱད་པར་དུ་རྡོ་རྗེ་ཐེག་པ་ལ་བསླབས་ཚུལ་ལོ་ཞེས་པ་ལྟར་ན་སྔགས་ཀྱི་སྐབས་



ལམ་རིམ་འཇམ་དཔལ་ཞལ་ལུང་། 41.
སུ་སྤྱོད་པའི་ཕྱོགས་ཀྱི་ལྷོར་རྣམས་ཀྱང་སྔོན་འགྲོར་འགྲོ་བས་འཁྲིད་དམིགས་གཙོ་བོ་དེ་ངོས་ཟིན་པར་བྱས་
ནས༑ ༑སྔོན་འགྲོ་དངོས་གཞིའི་དབྱེ་བ་ཕྱེད་དགོས་ཀྱི། གཞན་དུ་ན་ཕ་རི་ལ་བལྟོས་ནས་ཆུ་རི་དང་ཚུར་
ལ་བལྟོས་ནས་ཕ་རིར་འཇོག་པ་བཞིན་དུ་སྐབས་དོན་གྱི་ངོ་བོ་ངོས་མ་ཟིན་པའི་འཁྲུལ་པའི་ལམ་དུ་འཕུན་
པ་མང་བའི་ཕྱིར། བརྒྱུད་ལྡན་དམ་པའི་ཞལ་ལུང་ཉམས་སུ་མྱོང་བའི་ཕྱག་ལེན་མཐོང་བརྒྱུད་ལ་བལྟོས་
པ་གལ་ཆེ་བས་དལ་འབྱོར་རྙེད་དཀའི་སྐོར་ནས་བཟུང་ལྷག་མཐོང་གི་བར་ཐམས་ཅད་ལུགས་འདི་ལ་ལམ་
གྱི་དངོས་གཞིར་བྱ་དགོས་པ་ཡིན་ནོ། །སྨྲས་པ། །མ་དག་སྣོད་ཀྱི་སྐྱོན་སྤངས་གཟུར་གནས་ཀྱི། །རྣ་
བར་དམ་པའི་ཆོས་ཀྱི་དབྱངས་སྙན་པོ། །ཡོངས་འཛིན་ཞལ་གྱི་སྒོ་ལས་ཉེར་ཐོས་པ། །བསྐལ་པར་བསྒྲུབས་
པའི་བསོད་ནམས་ཟོང་གིས་རྙེད། །ཁྱད་པར་རྒྱ་བོད་མཁས་གྲུབ་མ་ལུས་པའི། །ཐུགས་ཀྱི་ཉིང་ཁུ་ཆེ་བ་
བཞི་ལྡན་ཆོས། །མཆོག་དམན་འགྲོ་ལ་རིས་མེད་ཕན་པའི་སྨན། །བདུད་རྩིའི་སྤུན་ཟླ་གཉིས་པ་རྙེད་དཀའི་
ལམ༑ ༑ལམ་མཆོག་འདི་འདྲ་ཐོས་བསམ་སྒོམ་གསུམ་གྱིས། །ཉམས་སུ་བླང་བྱར་ཡོད་པའི་སྐལ་བཟང་
རྣམས༑ ༑མནོག་ཆུང་ཚེ་འདིའི་མདུན་མ་རྒྱང་བསྲིངས་ཏེ། །ཞེན་ལོག་སྐྱོ་ཤས་དྲག་པོས་རྒྱུད་བསྐུལ་
ནས༑ ༑འདུ་འཛིས་དབེན་པའི་ས་འཛིན་མཐོན་པོའི་ངོས། །སྤང་ལྗོངས་ནགས་ཚལ་མེ་ཏོག་ཁོར་ཡུག་
ཅན༑ ༑རྡོ་བའི་སྤྱིལ་ཆུང་རང་ཤོང་ཁང་བུ་རུ། །གྲིབ་མ་གཉིས་པའི་གྲོགས་དང་ལྷན་ཅིག་པར། །ལྷུང་
ལྷུང་དལ་གྱིས་འབབ་པའི་ཉལ་འགྲོ་དང་། །བག་ཕེབས་རི་དྭགས་རྒྱུ་བའི་སྐད་གཉིས་ལས། །གཞན་དུ་
དུག་གསུམ་བསྐྱེད་པའི་ལོང་གཏམ་གྱིས། །བསམ་གཏན་ཚེར་མའི་བྱེད་པོ་དམིགས་སུ་མེད། །ཕྱག་དར་
ཁྲོད་པའི་གོས་དང་བསོད་སྙོམས་ཀྱིས། །ཉེར་འཚོ་དཀོར་ནག་དུག་ཆུས་མ་སྦགས་པས། །རྣམ་དཀར་
དགེ་ལ་སྐུལ་ནུས་ལུས་ངག་ཡིད། །གཏན་གྱི་བདེ་སྒྲུབ་མདུན་མའི་ཡང་རྩེར་སོན། །ཞེས་བྱ་བ་ནི་བར་
སྐབས་ཀྱི་ཚིགས་སུ་བཅད་པའོ།། །།དེས་ན་དང་པོ་སྔོན་འགྲོ་ལམ་གྱི་རྩ་བ་བཤེས་གཉེན་བསྟེན་པའི་ཚུལ་
ལ་སྔོན་འགྲོ་སྐྱབས་སེམས་དང༌། དངོས་གཞི་བཤེས་གཉེན་བསྟེན་པའི་ལམ་ཉམས་སུ་ལེན་ཚུལ་དངོས་
གཉིས༑ ༑དང་པོ་ནི་མཁས་པ་ཁ་ཅིག །ཆོས་ཐམས་ཅད་ཀྱི་ཐོག་མ་བཤེས་གཉེན་བསྟེན་ཚུལ་ཁོ་ན་ཡིན་



42 །ལམ་རིམ་འཇམ་དཔལ་ཞལ་ལུང་།
པས་དེའི་སྔོན་དུ་འགོ་བའི་ཆོས་གཞན་མེད་པར་འཆད་ཅིང་དེ་ལ་དག་ཁུངས་སུ་བྱེད་པ་མང་དུ་སྣང་ཡང་།
དེ་ལྟར་ན་བཤེས་གཉེན་བསྟེན་པའི་ཆོས་སྐོར་ལ་བློ་སྦྱོང་བའི་བྱང་ཆུབ་ལམ་གྱི་རིམ་པའི་ཆེད་དུ་བྱ་བའི་གདུལ་
བྱ་ཡང་ཡིན་ལ། དཀོན་མཆོག་གསུམ་ལ་སྐྱབས་སུ་མ་སོང་བ་ཡང་ཡིན་པ་ཞིག་ཁས་ལེན་དགོས་པར་འགྱུར་
ཞིང་༑ ༑དེ་ལྟ་བུའི་གདུལ་བྱ་དེ་སྐྱབས་སུ་མ་སོང་བའི་རྒྱུ་མཚན་གྱིས་ནང་པར་སངས་རྒྱས་པའི་གྲལ་དུ་
མི་ཚུད་དེ། ཕྱི་ནང་གི་ཁྱད་པར་སྐྱབས་འགྲོས་འབྱེད་པར་ཇོ་བོ་རྗེ་དང་ཤཱན་ཏི་པས་བཞེད་ཅིང་། བསྟན་
པ་ལ་འཇུག་པའི་སྒོ་དམ་པ་སྐྱབས་འགྲོ་ཡིན་པ་བྱང་ཆུབ་ལམ་གྱི་རིམ་པའི་ས་བཅད་ལས་གསུངས་པས་སོ།
ལ་ལ་དག །སྐྱབས་སུ་འགྲོ་བ་ཙམ་ལ་འགལ་བ་མེད་ན་ཡང་། སེམས་བསྐྱེད་པར་མི་རིགས་ཏེ། བཤེས་
གཉེན་བསྟེན་པའི་འོག་ཏུ་སྐྱེས་བུ་ཆུང་ངུའི་ཆོས་སྐོར་རྣམས་འབྱུང་བས་སོ། །ཞེས་འཆད་པ་ནི་འཐད་པར་
མི་སེམས་ཏེ། སྐྱེས་བུ་ཆུང་ངུའི་ཆོས་སྐོར་ལ་སྐྱེས་བུ་ཆུང་ངུ་དངོས་དང་དེ་དང་ཐུན་མོང་བའི་ཆོས་སྐོར་
གཉིས་སུ་གསུངས་པ་ལས་སྐབས་འདིར་ཉམས་སུ་བླང་བྱ་ནི་སྐྱེ་བོ་ཕྱི་མ་མངོན་མཐོའི་ལུས་རྟེན་ཙམ་དོན་
དུ་གཉེར་བའི་སྐྱེས་བུ་ཆུང་ངུའི་སྐོར་མ་ཡིན་པར་སྐྱེས་བུ་ཆེ་འབྲིང་གི་ལམ་གྱི་རྟེན་གཞིར་གྱུར་པའི་ཆུང་
བ་དང་ཐུན་མོང་བའི་ཆོས་སྐོར་ཡིན་པས། སེམས་ཅན་དང་པོའི་ལས་ཅན་རྣམས། །དམ་པའི་དོན་ལ་
འཇུག་པ་ལ། །ཐབས་འདི་རྫོགས་པའི་སངས་རྒྱས་ཀྱི། །སྐས་ཀྱི་རིམ་པ་ལྟ་བུར་གསུངས། །ཞེས་དང་།
གལ་ཏེ་སྐྱེས་བུ་ཆུང་འབྲིང་གི་ཆོས་སྐོར་རྣམས་སྐྱེས་བུ་ཆེན་པོའི་སྔོན་འགྲོ་ཡིན་ན་སྐྱེས་བུ་ཆེན་པོའི་ལམ་
རམ་དུ་བྱས་པས་ཆོག་མོད། ཆུང་འབྲིང་དང་ཐུན་མོང་བའི་ལམ་རིམ་ཞེས་ཐ་སྙད་བྱ་ཅི་དགོས་ཞེ་ན་ཞེས་
གསུངས་པས་སྐབས་འདིར་འཆད་པའི་ཡུལ་ནི་སྐྱེས་བུ་ཆེན་པོའི་གདུལ་བྱ་ཡིན་ལ། དེ་ལ་སྔོན་འགྲོའི་ཚུལ་
དུ་སྐྱེས་བུ་ཆུང་ངུ་བསྟན་པ་ཡིན་པས་ན་སེམས་བསྐྱེད་ཀྱི་རྩིས་ཟིན་པར་སྐྱོན་མེད་པར་མ་ཟད་ཤིན་ཏུ་ལེགས་
སའོ། ཁྱད་པར་བདག་གི་བླ་མ་དམ་པ་འཁྲིད་གཞུང་བདུད་རྩི་གསེར་ཞུན་ལ་གཞི་མཛད། ལམ་གྱི་རིམ་
པ་གཉིས་ནས་ཁ་བསྐངས་ཏེ་གནང་བས་དེར་སྐྱབས་སེམས་ཀྱི་གསལ་ཁ་ཡོད་དོ། །གཞུང་ཆེན་མོ་རྣམས་
སུ་འདིའི་སྐབས་སྐྱབས་སེམས་བྱེད་པའི་གསལ་ཁ་མ་བྱུང་བས་རང་གིས་ཉམས་འཁྲིད་ཞུ་མ་མྱོང་བའི་དབང་



ལམ་རིམ་འཇམ་དཔལ་ཞལ་ལུང་། 43.
གིས་གསུང་རྒྱུན་དང་ཕྱག་ལེན་མཐོང་ཐོས་མེད་པའི་རྩལ་བཤད་མཁན་པོ་རྣམས་ཡུས་བའང་ཐུགས་མད་
དོ༑ ༑དེས་ན་ཐོག་མར་སྐྱབས་སུ་འགྲོ་བ་ནི་བསྔགས་འོས་བསྔགས་བསྟོད་ལས། ཁྱོད་ཀྱི་གང་ལས་འགྲོ་
བ་དག །མ་དྲངས་རྒྱུད་པ་དེ་གང་མཆིས། །གང་དང་འཇིག་རྟེན་མ་སྤང་པའི། །ཕུན་ཚོགས་དེ་ཡང་
གང་ཞིག་མཆིས། །ཞེས་སངས་རྒྱས་ཀྱི་མཐུ་ལས་མ་བྱུང་བའི་རྒྱུ་གཞན་གྱིས་འགྲོ་བ་རྣམས་སྲིད་ཞིའི་
རྒུད་པ་ལས་ཐར་བ་དང་། གནས་སྐབས་དང་མཐར་ཐུག་གི་བདེ་བ་ལ་ལོངས་སྤྱོད་དུ་ཡོད་པ་ནི་ཅུང་ཟད་
ཙམ་ཡང་མེད་ཅིང་། ཡོན་ཏན་ཁྱད་པར་ཅན་དང་ལྡན་པའི་སངས་རྒྱས་དེ་ཉིད་དམ་པའི་ཆོས་འགོག་པ་
དང་ལམ་གྱི་བདེན་པ་ལས་བྱུང་ལ། དེ་ཚུལ་བཞིན་དུ་སྒྲུབ་པར་བྱེད་པ་ཡང་སློབ་པ་དང་མི་སློབ་པའི་དགེ་
འདུན་རྣམས་ལ་རག་ལུས་པའི་ཕྱིར་ན་སྐྱབས་ཡུལ་དམ་པ་དེ་རྣམས་ལ་བདག་དུས་དེང་ནས་བཟུང་སྟེ་སངས་
རྒྱས་མ་ཐོབ་ཀྱི་བར་དུ་མགོན་སྐྱབས་དང་དཔུང་གཉེན་ཞུ་སྙམ་པའི་དད་པ་ལྷང་ལྷང་བ་ཞིག་སྔོན་དུ་བཏང་
ལ་སྐྱབས་མགོན་དེ་རྣམས་དགྱེས་པའི་ཚུལ་གྱིས་བདག་གི་མགོན་སྐྱབས་སུ་མངོན་སུམ་དུ་བྱོན་ཡོད་སྙམ་
པའི་མོས་པ་དུང་དུང་བ་ཞིག་བྱས་པའི་མཐུས་སྐྱབས་གནས་དེ་དག་མཁྱེན་བརྩེ་ནུས་གསུམ་གྱི་ཡོན་ཏན་ཁྱད་
པར་ཅན་མངའ་བས་བྱནམ་མཁའ་ལ་འཕུར་བ་ལྟར་གདུལ་བྱ་རྗེས་འཛིན་པའི་དོན་དུ་འབྱོན་པ་རྟེན་འབྲེལ་
གྱི་ཆོས་ཉིད་ཡིན་པས། །གང་ཞིག་མོས་གཙོར་བྱེད་པ། །དེ་ཡི་མདུན་དུ་ཐུབ་པ་བཞུགས། །ཞེས་
མོས་ངོ་ཙམ་མ་ཡིན་པའི་དོན་དང་མཐུན་པ་ཞིག་ངེས་པར་འོང་གསུང་། གསང་སྔགས་ཀྱི་འཁྲིད་གཞུང་
རྣམས་ལྟར་དམིགས་སྐོར་སྤྲོས་པ་ཅན་མི་མཛད་མོད། མདོ་ལུགས་དང་འབྲེལ་བའི་ཉམས་སུ་ལེན་ཚུལ་
འདི་ཙམ་ཞིག་མེད་པར་སྐྱབས་འགྲོའི་ཚིག་མང་དུ་བརྗོད་པ་ངག་འཆལ་གྱི་སྒོ་ཁེགས་པ་ཙམ་དུ་ཟད་དོ། དེ་
ལྟར་སྐྱབས་ཡུལ་ངོས་བཟུང་བ་དེ་ལ་སྐྱབས་སུ་འགྲོ་བའི་མཁན་པོ་རང་ཉིད་ཀྱིས་ཇི་ལྟར་སྐྱབས་སུ་འགྲོ་ན།
ལས་དང་ཉོན་མོངས་པའི་དབང་གིས་མཐའ་མེད་ཅིང་གཏིང་ཟབ་པའི་འཁོར་བ་སྡུག་བསྔལ་གྱི་རྒྱ་མཚོ་ཆེན་
པོ་འདིར་རྒྱུད་ནས་སྡུག་བསྔལ་གསུམ་གྱིས་མནར་བའི་ཚུལ་ལ་དགྲ་མི་ཤ་བོས་ད་ལྟ་རང་གསོད་དུ་ཆ་བ་
ཙམ་གྱི་འཇིགས་སྐྲག་དང་། འཇིགས་པ་དེ་ལས་སྐྱོབ་པའི་ནུས་པ་དཀོན་མཆོག་གསུམ་ལ་ཡོད་པར་ཤེས་



4ས་།། ལམ་རིམ་འཇམ་དཔལ་ཞལ་ལུང་།
ནས་དད་པ་དང་ཡོན་ཏན་ཁྱད་པར་ཅན་དེ་རང་རྒྱུད་ལ་མངོན་དུ་བྱ་འདོད་པ་དང་། སྐྱིད་སྡུག་ལེགས་ཉེས་
ཅི་བྱུང་ཡང་ཁྱེད་ཤེས་སྙམ་པའི་ཡིད་ཆེས་ཀྱི་བློ་ལིངས་བསྐྱུར་དང་། །སེམས་ཅན་རྣམས་ལ་དམིགས་
པའི་སྙིང་རྗེའི་དབང་གིས། འདི་རྣམས་སྡུག་བསྔལ་ལས་སྒྲོལ་བའི་ནུས་པ་རང་ལ་མེད་ཀྱང་དཀོན་མཆོག་
ལ་གསོལ་བ་བཏབ་སྟེ་རྒྱབ་རྟེན་བཅོལ་ན་ཡོད་པར་ངེས་པ་རྣམས་ཀྱི་སྒོ་ནས་འདི་ལྟར་བརྗོད་དགོས་པས།
བདག་དང་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ་བྱུང་
ཆུབ་སྙིང་པོ་ལ་མཆིས་ཀྱི་བར་དུ་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །སངས་རྒྱས་བཅོམ་
ལྡན་འདས་རྣམས་ལ་སྐྱབས་སུ་མཆིའོ། །དམ་པའི་ཆོས་རྣམས་ལ་སྐྱབས་སུ་མཆིའོ། །འཕགས་པའི་
དགེ་འདུན་རྣམས་ལ་སྐྱབས་སུ་མཆིའོ། །ཞེས་པ་འཕྲེང་བ་ལྟ་བུར་བརྩིས་ཏེ་ཉུང་མཐའ་ཉེར་གཅིག་ནས་
མང་མཐའ་སུམ་བརྒྱ་ཙམ་དུ་བརྗོད་པ་ནི་ཐུན་ཆེ་ཆུང་འཚམ་པ་ཡིན། ཐོག་མ་ནས་དགེ་སྦྱོར་ལ་འཇུར་
མདོག་བྱེད་པ་དེ་ཉམས་ལེན་བྱེད་མི་ཤེས་པའི་རྟགས་ཡིན་པས། ཇི་སྐད་དུ། དེ་ཡང་དང་པོ་ཡུན་རིང་
ན་བྱིང་རྡོག་ཀྱི་དབང་དུ་འགྲོ་སླ་ཞིང་། དེ་ལ་གོམས་ན་བློ་འཆོས་དཀའ་བས་ཐུན་ཆུང་ལ་གྲངས་མང་བར་
བྱ༑ ༑སྒོམ་འདོད་པའི་འཕྲོ་ལ་བཅད་ཀྱིན་བྱས་ན་ཕྱི་མ་རེས་ཀྱང་འཇུག་སྙིང་འདོད། གཞན་དུ་ན་མལ་
མཐོང་བའི་ཚེ་སྐྱུག་ལོག་ལོག་འོང་ཞེས་ཐོག་མ་ནས་སྣ་བརྡབས་པའི་ཆོས་དྲེད་དུ་མ་སོང་བ་གལ་ཆེའོ། །སྐྱབས་
འགྲོའི་ཉམས་ལེན་ཟིན་པའི་མཇུག་ཏུ། བླ་མ་དང་དཀོན་མཆོག་རིན་པོ་ཆེ་རྣམས་པ་གསུམ་ལ་སྐྱབས་སུ་
མཆིའོ༑ ༣ཁྱེད་རྣམས་ཀྱིས་བདག་གི་རྒྱུད་བྱིན་གྱིས་རློབ་ཏུ་གསོལ། །ཁྱད་པར་དུ་ཡང་སྐྱེ་བུ་གསུམ་གྱི་
ལམ་གྱི་རིམ་པ་མྱུར་དུ་རྒྱུད་ལ་སྐྱེ་བར་བྱིན་གྱིས་རློབ་ཏུ་གསོལ། ཞེས་ལན་བདུན་ནམ་ཉེར་གཅིག་སོགས་
སྐབས་དང་སྦྱར་བ་གདུང་ཤུག་དྲག་པོའི་སྒོ་ནས་བརྗོད་དོ། །འདི་ནི་ཞིང་ཁྱད་པར་བ་ཅན་དཀོན་མཆོག་
གསུམ་ལ་གསོལ་བ་བཏབ་པའི་མཐུས་འོག་ནས་འབྱུང་བའི་དམིགས་སྐོར་རྣམས་རྒྱུད་ལ་སྐྱེ་བའི་དགོས་པ་
ཁྱད་པར་ཅན་ཡོད་པས། ཇི་སྐད་དུ། བཟུང་ན་ཚིག་མི་ཟིན། བསམ་ན་དོན་མི་གོ བསྒོམས་ན་རྒྱུད་ལ་
མི་སྐྱེ་བའི་བློ་མཐུ་ཤིན་ཏུ་ཆུང་བའི་དུས་སུ་ཞིང་གི་མཐུ་ལ་བརྟེན་པ་ནི་མན་ངག་ཡིན་ནོ། །ཞེས་ཐོག་མར་



ལམ་རིམ་འཇམ་དཔལ་ཞལ་ལུང་། ས5
དགོས་པའི་ཤེས་བྱེད་ཤིན་ཏུ་ཆེ་ཞིང་། འདི་ནས་བཟུང་སྟེ་སྐྱབས་འགྲོའི་བསླབ་བྱ་མདོར་བསྡུས་ཙམ་ལ་
བསླབ་དགོས་པའི་ཕྱིར་མཆོད་པའི་སྒོ་ནས་ཚོགས་གསོག་པ་ཡང་ཤུགས་ཀྱིས་ཐོན་ནོ། །འུར་རྡོ་གཅིག་
གིས་བྱ་བརྒྱ་དུས་གཅིག་ཏུ་འདེད་པ་ལྟར་ཐོག་མར་སྐྱབས་སུ་སོང་སྟེ་གསོལ་བ་བཏབ་པས་ཞིང་ཁྱད་པར་
ཅན་གྱི་མཐུས་ལམ་རྣམས་རྒྱུད་ལ་སྐྱེ་བ་ཡིན་གྱི། དམིགས་སྐོར་ཚན་པ་རེ་རེ་བཞིན་གྱི་མཇུག་ཏུ་གསོལ་
འདེབས་ཀྱི་ཚིག་བརྗོད་དགོས་པ་ནི་མིན་ནོ། །སེམས་བསྐྱེད་པ་ནི། བདག་གིས་སེམས་ཅན་ཐམས་ཅད་
ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་སྐྱེས་བུ་གསུམ་གྱི་ལམ་གྱི་
རིམ་པ་རྣམས་ཉམས་སུ་བླང་བར་བགྱིའོ། །ཞེས་པའི་དོན་ཡིད་ལ་དྲན་བཞིན་པའི་ངང་ནས་ཚིག་ངག་ཏུ་
ལན་གསུམ་མམ་བདུན་གང་ཡང་རུང་བ་བརྗོད་དེ་སེམས་བསྐྱེད་པས་འོག་ནས་འབྱུང་བའི་དགེ་བ་མཐའ་
དག་སངས་རྒྱས་འཐོབ་པའི་རྒྱུར་འགྱུར་བའི་དགོས་པ་ཁྱད་པར་ཅན་ཡོད་པ་ཡིན་ནོ།། །།གཉིས་པ་དངོས་
གཞི་ལམ་གྱི་རྩ་བ་བཤེས་གཉེན་བསྟེན་པའི་ཚུལ་དངོས་ནི། མདོ་སྡེ་རྒྱན་ལས། བཤེས་གཉེན་དུལ་བ་ཞི་
བ་ཉེར་ཞི་བ། །ཡོན་ཏན་ལྷག་པ་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོགས་ལ་སྨྲ་མཁས་ལྡན།
བརྩེ་བའི་བདག་ཉིད་སྐྱོ་བ་སྤངས་ལ་བརྟེན། །ཞེས་བསྟེན་བྱ་དགེ་བའི་བཤེས་གཉེན་དེ་ཉིད་ཀྱང་ལྷག་པའི་
བསླབ་པ་གསུམ་གྱི་སྒོ་ནས་རྒྱུད་ལེགས་པར་དུལ་ཞིང་། མང་དུ་ཐོས་པ་ལུང་གིས་ཡོན་ཏན། དེ་ཁོ་ན་
ཉིད་རྟོགས་པའི་ཤེས་རབ་ཀྱི་བསླབ་པ་ཁྱད་པར་བ། སློབ་མ་རྣམས་ལས་ཆེས་ལྷག་པའི་ཡོན་ཏན་ཁྱད་པར་
འཕགས་པ། ལུང་དོན་རིགས་པས་འབྱེད་ནུས་པའི་རྣམ་དཔྱོད་ཀྱིས་གདུལ་བྱའི་རྣ་བར་སྙན་ཞིང་ཡང་
དག་པའི་ལམ་ལ་བཀྲི་བར་མཁས་པ། རྙེད་བཀུར་སོགས་ལ་བལྟོས་པ་མེད་པར་འགྲོ་བ་ཉམ་ཐག་པ་ལ་བརྩེ་
བའི་སྙིང་རྗེ་ཅན། གཞན་གྱི་དོན་སྒྲུབ་པ་ལ་རྩོལ་བ་དང་ལྡན་པའི་བརྩོན་འགྲུས། ཡང་ཡང་འཆད་པ་ལ་
སྐྱོ་ངལ་མེད་པའི་དཀའ་སྤྱད་ཁུར་དུ་བཟོད་པའི་ཡོན་ཏན་རྣམས་མངའ་བའི་བླ་མ་དམ་པ་དེས་དམ་པའི་ཆོས་
སྟོན་པའི་སྣོད་དུ་གྱུར་པའི་གདུལ་བྱ་ནི་བཞི་བརྒྱ་པར། གཟུར་གནས་བློ་ལྡན་དོན་གཉེར་བ། །ཉན་པོ་སྣོད་
ཅེས་བྱ་བར་བཤད། །སྨྲ་པོ་ཡོན་ཏན་རྣམ་གཞན་དུ། །མི་འགྱུར་ཉན་པ་པོ་ལའང་མིན། །ཞེས་རང་



ས6 ལམ་རིམ་འཇམ་དངུལ་ཞལ་ལུང་།
ཕྱོགས་ལ་ཆགས་ཤིང་གཞན་ཕྱོགས་ལ་ཞེ་སྡང་བའི་ཕྱོགས་ལྷུང་དང་བྲལ་ཞིང་། ཉེས་བཤད་དང་ལེགས་
བཤད་ཀྱི་བླང་དོར་འབྱེད་ནུས་པའི་བློ་གྲོས་ཅན། དམ་པའི་ཆོས་ལ་དོན་གཉེར་ཆེན་པོ་དང་ལྡན་པ། ཆོས་
སྨྲ་བ་ལ་གུས་ཤིང་ཡིད་ལེགས་པར་གཏོད་པ་སྟེ་ཡོན་ལྔ་དང་ལྡན་པའི་སློབ་མ་ཞིག་དགོས་ལ། དེ་ལྟ་བུའི་
སློབ་དཔོན་དང་སློབ་མ་ཟུང་དུ་འབྲེལ་ན་གཤོག་པ་གཉིས་ལྡན་གྱི་བྱ་མཁའ་ལ་འཕུར་བ་ལ་ཚེགས་མེད་པ་
བཞིན་རྣམ་གྲོལ་སྒྲུབ་པ་ལ་དེ་ཙམ་གྱི་དཀའ་བ་མིན་པས་མཚན་ཉིད་དེ་ལྡན་གྱི་སློབ་མ་དེས་ཀྱང་བཤེས་གཉེན་
བསྟེན་པའི་ཚུལ་ལ། བསམ་པས་བསྟེན་པའི་ཚུལ་དང་། སྦྱོར་བས་བསྟེན་པའི་ཚུལ་གཉིས། དང་པོ་ནི་
དཀོན་མཆོག་ཏ་ལ་ལའི་གཟུངས་ལས། དད་པ་སྔོན་འགྲོ་མ་ལྟར་བསྐྱེད་པ་སྟེ། །ཡོན་ཏན་ཐམས་ཅད་
བསྲུང་ཞིང་འཕེལ་བར་བྱེད། དོགས་པ་སེལ་ཞིང་ཆུ་བོ་རྣམས་ལས་སྒྲོལ། དད་པ་བདེ་ལེགས་གྲོང་ཁྱེར་
མཚོན་བྱེད་ཡིན། །དང་བ་རྙོག་པ་མེད་ཅིང་སེམས་དང་བྱེད། ང་རྒྱལ་སྤོང་ཞིང་གུས་པའི་རྩ་བ་ཡིན།
དད་པ་ནོར་དང་གཏེར་དང་རྐང་པའི་མཆོག །ལག་པ་བཞིན་དུ་དགེ་སྡུད་རྩ་བ་ཡིན། །ཞེས་གསུངས་པ་
ལྟར་དགེ་བའི་བཤེས་གཉེན་ལ་མི་ཕྱེད་པའི་དད་པ་ཞིག་ངེས་པར་སྔོན་དུ་འགྲོ་བ་གལ་ཆེ། དེ་ལ་ཡང་བཤེས་
གཉེན་དེ་སྐྱོན་ཀུན་ཟད་ཡོན་ཏན་ཀུན་ལྡན་ཞིག་ཏུ་མཐོང་དགོས་པ་ལ། རྩོད་ལྡན་དབང་གིས་བླ་མ་སྐྱོན་དང་
ཡོན་ཏན་འདྲེས། ཞེས་འོ་སྐོལ་ལས་མ་དག་པའི་གདུལ་བྱ་རྣམས་ཀྱི་སྣང་བ་ལ་སྐྱོན་ཡོན་ཏན་འདྲེས་མར་
འོང་བས་ཐོག་མར་སྐྱོན་རྟོག་གི་བློ་དེ་དགག་དགོས། དེ་ཁེགས་ན་ཡོན་ཏན་ཀུན་དང་ལྡན་པ་ཞིག་ཤུགས་
ཀྱིས་འོང་བ་ལས་འོས་མེད། སྐྱོན་རྟོག་གི་བློ་སེལ་བ་ལ་ཡང་དཔེར་ན་སྨན་པ་མཁས་པས་སྨན་ནུས་པ་ཅན་
བཏང་བའི་ཚེ་ནད་བག་ལ་ཞ་བ་རྣམས་ཀྱང་བསླང་སྟེ་ནད་ཟུག་ཅུང་ཟད་བསྐྱེད་ནས་ཞི་འགྲོ་བ་ལྟར་ཐོག་མར་
བླ་མ་དེའི་མཛད་པ་སྐྱོན་ལྟར་སྣང་བ་རྣམས་ཀྱང་ཆེད་དུ་གཉེར་ནས་གསལ་འདེབས་དགོས་པ་ནི། དགྲ་
གཉེན་བར་མའི་འགྲོ་བ་སྔར་ནས་རང་ཉིད་ལ་རྒྱུས་ཡོད་པ་ཞིག་གི་སྤྱོད་ཚུལ་རྣམས་ཆེད་དུ་མ་བརྟགས་པའི་
ཚེ་ལམ་མེ་ཞིག་ལས་མི་འབྱུང་ཞིང་། དེ་ལ་བརྟེན་པའི་དུག་གསུམ་གྱི་རྟོག་པ་རྣམས་ཀྱང་མངོན་གྱུར་དུ་
མི་སྐྱེ་ལ། དེའི་སྣང་ཚུལ་ལ་རྟོག་པ་འོག་འགྱུའི་ཚུལ་གྱིས་དཔྱད་པ་ན་དེ་དག་གི་བྱ་བྱེད་བཟང་ངན་རྣམས་



ལམ་རིམ་འཇམ་དཔལ་ཞལ་ལུང་། 47
སྔར་འདས་ཟིན་པ་མ་ཡིན་པའི་ད་ལྟ་བྱེད་བཞིན་པ་ལྟ་བུའི་སྣང་བ་འཆར་ཞིང་། དེ་ལ་བརྟེན་པའི་དགའ་
སྡུག་གི་རྟོག་པ་ལྷན་སྐྱེས་སུ་འཆར་བ་བཞིན། ད་རེ་བདག་གི་དཔལ་ལྡན་བླ་མ་དམ་པ་དེའི་སྐུའི་དབྱིབས་
གསུང་གི་གདངས་ཐུགས་དཀྱེལ་ཆེ་ཆུང་། མདོར་ན་འབྱོན་བཞུད་ན་བཟའ་བཞེས་ཚུལ་སོགས་ཕྲ་མོ་རྣམས་
ཀྱིས་མཐའ་རྟེན་པའི་མཛད་པ་བཟང་ངན་འབྲིང་གསུམ་ཅི་འདྲ་ཞིག་ཡོད་པ་ཐམས་ཅད་ཡང་ཡང་གསལ་
གདབ་ཅིང་རང་བབས་སུ་འཆར་བཅུག་པ་ན་སྣང་ཚུལ་ལེགས་ཉེས་མངོན་སུམ་དུ་ད་ལྟ་མཛད་པ་ལྟར་ལྷང་
ལྷང་གི་འཆར་བས་དེ་མ་བྱུང་གི་བར་དུ་བསམ། དེ་ནས་འདི་ལྟར་སྣང་བ་དེ་བླ་མ་ལ་སྐྱོན་ཡོད་ནས་སྣང་
བ་ཡིན་ནམ་མེད་བཞིན་དུ་སྣང་བ་གང་ཡིན་སྙམ་པའི་ཐེ་ཚོམ་ཞིག་ཤར་བྱུང་བ་ན། བླ་མ་དམ་པ་འདི་ཉིད་
ལ་ཉེས་པའི་སྐྱོན་དེ་འདྲ་ག་ལ་མངའ། རང་ཉིད་ཚེ་རབས་ཐོག་མ་མེད་པ་ནས་ལས་ཉོན་གྱི་སྒྲིབ་པས་ཧ་
ཅང་སྦགས་ཆེས་པའི་མཐུས་མེད་བཞིན་དུ་སྣང་བར་འདུག །དབང་ཤེས་འཁྲུལ་པའི་ངོར་ཤིན་ཏུ་དཀར་
བའི་གངས་རི་སྔོན་པོར་འཆར་བ་དང་། མཁྲིས་པའི་ནད་ཀྱིས་གཙེས་པའི་མིག་ཤེས་ཀྱིས་དུང་སེར་པོ་
མཐོང་བ་དང་ཁྱད་པར་ག་ལ་ཡོད། རང་རེ་དུག་གསུམ་གྱི་གཞན་དབང་ཁོ་ནར་གྱུར་པའི་འགྲོ་བ་རྣམས་
དང་རིགས་མཐུན་པའི་ཚུལ་གྱིས་དོན་མཛད་པ་ལ་མ་དག་པའི་སྣང་ཚུལ་དེ་འདྲ་ཆེད་དུ་གཉེར་ནས་མ་བསྟན་
པའི་ངེས་པ་ཅི་ཡོད་སྙམ་དུ་ཡང་ཡང་བསམ། དེ་ཡང་བླུན་སྒོམ་མོས་པ་ཙམ་གྱི་སྒོམ་གྱིས་རྐྱེན་མི་ཐེག་
པས་དཔེ་དང་གཏན་ཚིགས་ལས་ངེས་པ་རྙེད་དགོས་པའི་ཕྱིར་ཡང་དག་པར་རྫོགས་པའི་སངས་རྒྱས་སྐྱོན་
ཀུན་ཟད་ཡོན་ཏན་ཐམས་ཅད་དང་ལྡན་པ་དེ་ལའང་ལེགས་སྐར་དང་ལྷས་བྱིན་དང་མུ་སྟེགས་བྱེད་ལ་སོགས་
པ་རྣམས་ཀྱིས་སྐྱོན་དང་ཉེས་པའི་གོང་བུར་མཐོང་ཞིང་། འཕགས་པ་ཐོགས་མེད་ཀྱིས་རྗེ་བཙུན་བྱམས་
པ་ཁྱི་མོ་ཁོག་སྨད་འབུས་གཡེངས་པར་གཟིགས་པ་དང་། སློབ་དཔོན་སངས་རྒྱས་ཡེ་ཤེས་ཞབས་ཀྱིས་སློབ་
དཔོན་འཇམ་དྭཔལ་བཤེས་གཉེན་ཁྱིམ་བཙུན་རྒད་པོ་ཆོས་གོས་ཀྱིས་ཐོད་བྱས་ནས་རྨོ་རྨོད་ཅིང་རོལ་ནང་
གི་སེམས་ཅན་མང་པོ་ཆུ་ནང་དུ་འཚོད་པ། ནཱ་རོ་པས་ཏེ་ལོ་པ་ཉ་གསོན་སྲེག་བྱེད་པ། དགེ་ཚུལ་ཚེམ་བུ་
པས་རྡོ་རྗེ་ཕག་མོ་མཛེ་མོར་མཐོང་བ་དང་། ཡབ་སྲས་མཇལ་བའི་མདོ་ལས་དེ་བཞིན་གཤེགས་པས་བདུད་



48
ལམ་རིམ་འཇམ་དཔལ་ཞལ་ལུང༌།
དུ་སྤྲུལ་ནས་སེམས་ཅན་གྱི་དོན་མཛད་པར་ཡང་བཤད་པས་རྒྱུ་མཚན་དེ་དག་དང་རང་གི་མཐོང་ཚུལ་ལ་
ཁྱད་པར་མེད་སྙམ་དུ་བསམས་པ་ན་དེའི་གོང་དུ་བླ་མའི་མཛད་པ་རྣམས་ལ་ཡིད་མི་བདེ་བའི་ནག་ཡོ་རེ་བའི་
རྣམ་པ་འདྲ་བ་ཞིག་ཡོད་པ་དེ་དཔྱད་སྒོམ་གྱི་ཉམས་ལེན་འདི་དག་ལ་བརྟེན་ནས་མུན་པའི་ཁུང་བུར་ཉི་མའི་
ཟེར་ཞུགས་པ་བཞིན་དུ་བླ་མ་དེ་སྐྱོན་དང་བྲལ་བའི་གསལ་སིང་ངེ་བའི་རྣམ་པར་འཆར་གསུང་པ་ནི་བསྒོམས་
ན་ངེས་པར་ལས་དང་པོ་པ་ལའང་ཉམས་སུ་མྱོང་ངེས་སུ་གདའ་དེ་ལྟར་ངེས་པའི་དོན་དུ་བླ་མ་དེ་སྐྱོན་དང་
མི་ལྡན་པར་ཡིད་ཆེས་རྙེད་པས་ཡོན་ཏན་ཀུན་ཚང་དུ་ཤུགས་ལ་རྟོགས་ནའང་རང་གི་བློ་ཤུགས་གང་དྲག་
པ་དེའི་ནུས་པས་དེའི་འགལ་ཟླར་གྱུར་པའི་སྐྱོན་ཡོན་མཐའ་དག་ཟིལ་གྱིས་ནོན་འགྲོ་བ་ཆོས་ཉིད་ཡིན་ཏེ།
བཤེས་གཉེན་དེ་ལ་མཁས་པ་བཙུན་པ་གྲུབ་པ་བཟང་བ་སོགས་ཐ་ན་དངོས་པོ་ལ་ཞེན་ཆགས་ཆུང་བ་ཀློག་བཟང་
བ་ལྟ་བུའི་ཡོན་ཏན་སྣ་རེ་ཡོད་ནའང་ཡོན་ཏན་ཁྱད་པར་ཅན་འདི་དང་འདི་འདྲ་བ་མངའ་སྙམ་པའི་བློ་ཤུགས་
དྲག་པོ་ཡང་ཡང་བསམས་ན་སེར་སྣའི་དངོས་འཛིན་ཆེ་བའམ་ཐོས་པ་ཉུང་བ་སོགས་སྐྱོན་གྱི་རིགས་ཡོད་
ཚེ་མནན་ཏེ་མི་མངོན་པ་ལྟ་བུར་འགྲོ་བ་ནི་གནམ་སྟོང་ག་དུས་སུ་ཟླ་བ་མཁའ་ལ་ཤར་ཡང་ཉི་མའི་འོད་ཀྱིས་
བལྟར་མི་མངོན་པ་དང་མཚུངས་པས་སྐྱོན་གྱི་ཆ་ཕྲ་མོ་ཡང་དགག་གང་ཐུབ་དང་ཡོན་ཏན་ཆུང་ངུ་ལ་ཡང་
དད་པ་ཅི་འཕེལ་དུ་བྱ་བ་ནི་རང་ལ་ལེགས་ཚོགས་དངོས་གྲུབ་ཐམས་ཅད་ཀྱི་རྩ་བར་ཡོད་པས་གནད་ཤིན་
ཏུ་ཆེ། དེ་ལྟར་མི་འཕྲོགས་པའི་དད་པ་ཁྱད་པར་ཅན་ནི་རང་ཉིད་ལ་དངོས་སུ་བཀའ་དྲིན་གྱིས་ཕན་པར་
གྱུར་པ་མིན་ནའང་སྙན་པའི་གྲགས་པ་ཐོས་པ་ཙམ་ལ་ཡང་འབྱུང་མོད། གུས་པ་ཆེན་པོ་སྐྱེད་པར་བྱེད་
པ་ལ་བཀའ་དྲིན་རྗེས་སུ་དྲན་པ་གལ་ཆེ་བས་སྐྱོན་དང་བྲལ་ཞིང་ཡོན་ཏན་མ་ལུས་པ་དང་ལྡན་པའི་བདག་
ཉིད་ཅན་སངས་རྒྱས་གངྒཱའི་ཀླུང་གི་བྱེ་མ་སྙེད་ཀྱི་གྲངས་དང་མཉམ་པ་ཡོད་ནའང་རང་ཉིད་སྐལ་པ་དམན་
པས་དེ་དག་ལས་བཀའ་དྲིན་ནོད་ས་མེད་ལ། བདག་གི་བླ་མ་དམ་པ་འདིས་དམུ་རྒོད་གདུལ་དཀའ་བའི་
འགྲོ་བ་རྣམས་འདྲེན་པའི་སླད་དུ་དུས་གསུམ་བདེ་གཤེགས་ཀུན་གྱི་རང་གཟུགས་ཐ་མལ་པའི་རྣམ་པར་སྤྲུལ་
ནས་བྱོན་པས་སྐྱོན་ཟད་ཅིང་ཡོན་ཏན་དང་ལྡན་པའི་ཆ་ནས་སངས་རྒྱས་རྣམས་དང་ཁྱད་པར་མ་མཆིས་



ལམ་རིམ་འཇམ་དཔལ་ཞལ་ལུང་། 49
ཀྱང་༑ ༑རང་ངོས་ནས་སངས་རྒྱས་ལས་ཀྱང་ལྷག་སྟེ། སྤྱིར་སངས་རྒྱས་རྣམས་ཆོས་སྐུ་བདེ་བ་ཆེན་
པོའི་ངང་ལས་གཡོ་བ་མེད་བཞིན་དུ་བྱང་སེམས་འཕགས་པ་གདུལ་བྱ་ཐུན་མོང་མ་ཡིན་པ་རྣམས་ཀྱི་དོན་
དུ་ལོངས་སྤྱོད་རྫོགས་པའི་སྐུའི་རྣམ་པར་སྟོན། སྐུ་དེ་ཉིད་ཉན་རང་དང་སོ་སོ་སྐྱེ་བོ་རྣམས་ཀྱི་ཡུལ་དུ་མ་
གྱུར་པས་འཛམ་བུའི་གླིང་དུ་མཆོག་གི་སྤྲུལ་སྐུའི་ཚུལ་གྱིས་འགྲོ་བ་རྣམས་སྨིན་གྲོལ་གྱི་ལམ་ལ་བཀོད། སངས་
རྒྱས་དེ་རྣམས་ལ་ཉེ་རིང་ཡོད་པའི་དབང་གིས་རང་རེ་རྣམས་ཆེད་དུ་གཉེར་ནས་ཡལ་བར་དོར་བ་མ་ཡིན་
ཡང་བྲག་ཕུག་ཁ་བྱང་བསྟན་ལ་ཉི་མ་མི་འཆར་བ་བཞིན་རངཉིད་ལས་དང་སྐལ་པ་མེད་པའི་དབང་གིས་
སངས་རྒྱས་དེ་རྣམས་དངོས་སུ་མཇལ་བ་དང་གསུང་གི་བདུད་རྩི་མྱང་བའི་སྣོད་དུ་མ་གྱུར་པས་མཐའ་མེད་
ཀྱི་འཁོར་བ་འདིར་འཁོར་ཏེ་སྡུག་བསྔལ་མྱོང་བཞིན་པ་འདིར་ཟད། ད་རེས་མི་ལུས་ཐོབ་པའི་དུས་འདིར་
བཤེས་གཉེན་དམ་པ་འདི་རྣམས་དང་མ་མཇལ་ན་དཀོན་མཆོག་གསུམ་གྱི་སྒྲ་ཙམ་ཡང་མི་ཐོས་པའི་མི་ཁོམ་
པའི་གནས་སུ་འཁྱམ་དགོས་པ་ལ། སངས་རྒྱས་དངོས་སུ་མཇལ་ཡང་དེ་ཕན་ཆད་ལས་འགྲོ་རྒྱུ་མེད་པའི་
ཟབ་པ་དང་རྒྱ་ཆེ་བའི་ཆོས་ནི་དགེ་བའི་བཤེས་གཉེན་གྱི་ལེགས་པར་བསྟན་ཅིང་ཐོས། རང་གིས་ཉམས་
ས་ལེན་པར་ནུས་ན་ཐར་པ་དང་ཐམས་ཅད་མཁྱེན་པ་འཐོབ་པར་ནི་ཐེ་མི་ཚོམ། ཚེ་འདིར་དགྲ་དང་ནད་
སོགས་ཀྱི་འཇིགས་པ་ལས་སྐྱོབ་ཅིང་ཟས་གོས་འབྱོར་པ་སྟེར་བར་བྱེད་པ་ལ་ཡང་དྲིན་ཆེ་བར་བྱེད་ན་འཁོར་
བ་སྤྱི་དང་བྱེ་བྲག་གི་སྡུག་བསྔལ་སེལ་བ་དང་གཏན་གྱི་བདེ་བ་བླ་ན་མེད་པ་སྟེར་བར་མཛད་པའི་བཀའ་དྲིན་
འདི་ནི་སྟོང་གསུམ་གསེར་གྱི་བཀང་ཡང་གཞལ་བར་ག་ལ་ནུས། རང་ངོས་ནས་དུས་གསུམ་གྱི་སངས་
རྒྱས་ཐམས་ཅད་ལས་བླ་མ་དམ་པ་བཀའ་དྲིན་ཆེ་ཞིང་ལྷག་པར་གདོན་མི་ཟ་སྙམ་པའི་གུས་པ་དང་དད་པ་
སྙིང་ཁོང་རུས་པའི་གཏིང་ནས་བསམ་ཞིང་། ལུས་ཀྱི་བ་སྤུ་གཡོ་བ་དང་མིག་ནས་མཆི་མ་མ་བྱུང་གི་བར་
དུ་སྒོམ། སྤྲོ་བ་འདོད་ན་སྡོང་པོ་བཀོད་པ་ལས་འབྱུང་བའི། འདི་ནི་བདག་གི་དགེ་བཤེས་ཆོས་སྨྲ་བ། །ཞེས་
སོགས་ཀྱི་ཚིགས་སུ་བཅད་པ་གདངས་སྙན་པོས་གསལ་འདེབས་ཀྱི་ཚུལ་ཏུ་བྱེད་པར་གསུངས་སོ། །གཉིས་
པ་སྦྱོར་བས་བསྟེན་ཚུལ་ནི་བླ་མ་ལྔ་བཅུ་པ་ལས། འདིར་མང་སྨོས་པ་ཅི་ཞིག་དགོས། །བླ་མ་དགྱེས་བྱེད་



50 ལམ་རིམ་འཇམ་དབལ་ཞལ་ལུང་།
གང་ཡིན་བྱ། །མི་མཉེས་བྱེད་ཀུན་སྤང་བ་ནི། །དེ་དང་དེ་ལ་འབད་དེ་བརྟག །ཅེས་བཤེས་གཉེན་དམ་
པ་དེ་མཉེས་པ་རྣམས་བསྒྲུབ་ཅིང་མི་མཉེས་པ་རྣམས་སྤང་བ་ཞིག་དགོས་པ་ཡིན་པས་སྔོན་བདག་ཅག་གི་སྟོན་
པས་ཚིགས་བཅད་གཅིག་ཐོས་པའི་དོན་དུ་སྐུ་ལུས་ལ་མར་མེ་སྟོང་བཙུགས་པ། ལྕགས་གཟེར་སྟོང་བཏབ་
པ༑ ༑བུ་དང་བཙུན་མོ་མངའ་འབངས་ལོངས་སྤྱོད་ཐམས་ཅད་ཕུལ་བ། བྱང་ཆུབ་སེམས་དཔའ་རྟག་
ཏུ་ངུས་འཕགས་པ་ཆོས་འཕགས། ནཱ་རོས་ཏེ་ལོ། ཇོ་བོ་ཆེན་པོས་བླ་མ་གསེར་གླིང་པ་ལ་བྱང་ཆུབ་ཀྱི་
སེམས་ཞུ་བའི་དོན་དུ་རྒྱ་མཚོ་ཆེན་པོར་དཀའ་བ་སྤྱད་པ། འབྲོམ་གྱིས་ཇོ་བོ། བསེས་འབྲོག་མི། མི་
ལས་མར་པ་བསྟེན་པ་སོགས་དམ་པ་གོང་མ་རྣམས་ཀྱི་རྣམ་པར་ཐར་པ་ལ་ལུས་ལོངས་སྤྱོད་ཐམས་ཅད་
ལ་བལྟོས་པ་མེད་པར་དཀའ་བ་སྤྱད་པ་བསམ་གྱིས་མི་ཁྱབ། བླ་མ་དེ་ཟང་ཟིང་གི་དངོས་པོ་སོགས་ལ་གཟིགས་
པ་མིན་ནའང་། གནས་སྐབས་སུ་དེ་དག་ལ་བལྟོས་པ་ལྟར་མཛད་པ་ནི་གདུལ་བྱ་ཚོགས་རྫོགས་པ་ལ་དགོངས་
པ་ཡིན་པས། དེ་བྱིན་སངས་རྒྱས་ཐམས་ཅད་ལ། །རྟག་ཏུ་ཕུལ་བ་ཉིད་དུ་འགྱུར། །དེ་ཕུལ་བསོད་ནམས་
ཚོགས་ཡིན་ཏེ། །ཚོགས་ལས་དངོས་གྲུབ་མཆོག་ཏུ་འགྱུར། །ཞེས་བསོད་ནམས་ཀྱི་ཚོགས་རླབས་པོ་ཆེ་
བསྒྲུབ་པའི་སླད་དུ་རང་ཉིད་ཀྱི་གཅེས་ནོར་ཡོད་རྒྱུ་མཐའ་དག་དབུལ་ཞིང་། བྱ་བར་དཀའ་བའམ་བྱེད་
དུ་མི་རུང་བ་འདྲ་ཞིག་གྱིས་གསུང་ཡང་འདི་བདག་ལ་ཕན་པ་ཞིག་ཡོད་པར་གོར་མ་ཆག་སྙམ་དུ་ཚམ་ཚོམ་
མེད་པར་འཇུག་པའམ། ཡེ་ནས་མི་འགྲུབ་ཅིང་མི་རུང་བ་ཞིག་འདུག་ན། རིགས་པ་ཡིས་ནི་མི་ནུས་ན།
མི་ནུས་དེ་ལ་ཚིག་གིས་སྦྱང་། །ཞེས་བཤད་སྦྱང་ལེགས་པར་བྱེད་པ་ཞིག་དགོས་ཀྱི་ཇི་མི་སྙམ་པར་འཇོག་
པཡེ་མི་རུང་། གཙོ་བོ་ནི་སྒྲུབ་པའི་མཆོད་པས་མཉེས་པར་གསུངས་པས་ཇི་ལྟར་བསྟན་པའི་ཆོས་རྣམས་
ཐོས་བསམ་སྒོམ ཤསུམ་གྱིས་གཏན་ལ་འབེབས་དགོས་པར་གདའ། དེ་ལྟར་ཚུལ་བཞིན་མ་བསྟེན་ན་ཉེས་
པ་ཐམས་ཅད་ཀྱི་རྩ་བ་དང་། བསྟེན་ན་ལེགས་ཚོགས་ཐམས་ཅད་ཀྱི་འབྱུང་གནས་སུ་འགྱུར་བར་སྡོང་
པོ་བཀོད་པའི་མདོ་དང་ལག་ན་རྡོ་རྗེ་དབང་བསྐུར་བའི་རྒྱུད་ལ་སོགས་པ་གསུང་རབ་དགོངས་བ་འགྲེལ་དང་
བཅས་པ་ལས་གསུངས་པ་ལ་ངེས་ཤེས་རྙེད་ཚིག་ཙམ་དུ་མ་ལུས་པར་ལག་ཏུ་ལེན་པ་ཞིག་དགོས་ནའང་རྟག་



ལམ་རིམ་འཇམ་དབལ་ཞལ་ལུང་། 51
ཏུ་ངུ་ལྟར་ལུས་སྲོག་ལ་བལྟོས་པ་མེད་པར་གཏོང་བ་སོགས་ནི་ལས་དང་པོ་པ་རྣམས་ཀྱིས་དངོས་སུ་སྒྲུབ་མི་
ནུས་པས་སྨོན་ལམ་གྱི་ཡུལ་དུ་བྱ་ཞིང་། སྒྲུབ་པར་ནུས་པ་རྣམས་ཀྱང་ཡུལ་དུས་གནས་སྐབས་དང་བསྟུན་
ཏེ་ལག་ཏུ་བླང་བ་ལས་འཁྲིད་དམིགས་ཀྱི་ལག་ལེན་ལ་ངེས་པར་སྦྱོར་མི་དགོས་པས་དེ་དག་གི་དོན་བསྡུས་
ཏེ་ཉམས་སུ་བླང་བ་ནི་བྱང་ཆུབ་ལམ་གྱི་རིམ་པའི་ས་བཅད་དུ། སྐྱོང་ཚུལ་མདོར་བསྡུས་ཏེ་བསྟན་པ་ཞེས་
པའི་སྐབས་ཀྱི་དོན་ཡིན་པས་སྦྱོར་བའི་ཉམས་ལེན་དངོས་གཞི་ལ་ངོས་འཛིན་དགོས་ཤིང་། འཁྲིད་གཞུང་
རྙིང་པ་ན་འདི་ལ་བཤེས་གཉེན་བསྟེན་པའི་སྔོན་འགྲོ་ཞེས་མིང་འདོགས་མཛད་དེ་ཐོག་མར་བྱུང་ནའང་། གོང་
གི་དཔྱད་སྒོམ་དེ་རྣམས་རྒྱུད་ལ་སྐྱེ་བའི་སྔོན་འགྲོའི་ཚོགས་གསོག་ཏུ་དགོངས་པར་སྣང་ལ། དེང་སང་གོ་
རིམ་དེ་ལྟར་ཕྱག་ལེན་དུ་མི་མཛད་དོ། །དེ་ཡང་མགོན་པོ་གསེར་གླིང་པའི་རྣམ་པར་ཐར་པ་ཡིན་པས་གནས་
ཁང་བྱི་དོར་བྱས་ལ་དཀོན་མཆོག་གསུམ་གྱི་སྐུ་གསུང་ཐུགས་ཀྱི་རྟེན་དགྲམ། ཅི་འབྱོར་བའི་མཆོད་པ་
བཤམ༑ ༑བདེ་བའི་སྟན་ལ་བག་མེད་པའི་འདུག་ཚུལ་མ་ཡིན་པའི་སྐྱིལ་མོ་ཀྲུང་ངམ་སྐྱིལ་ཀྲུང་ཕྱེད་པ་སོགས་
ཀྱི་སྤྱོད་ལམ་གང་ཡང་རུང་བས་འཁོད་དེ་ཉམས་སུ་ལེན་པ་ལ་འཁྲིད་ཡིག་རྙིང་པ་ན། སྭ་བྷཱ་ཝའི་སྔགས་
ཀྱིས་སྦྱངས་ཏེ་དམ་ཚིག་པ་བསྐྱེད་པར་གསུངས་ལ། འཇམ་དཔལ་དབྱངས་སྟག་ལུང་བྲག་པ་བློ་གྲོས་རྒྱ་
མཚོའི་གསུང་རྒྱུད་དུ་རྩ་བའི་བླ་མ་མགོན་པོ་འཇམ་དབྱངས་སུ་བསྐྱེད་དེ་གསོལ་འདེབས་ཀྱི་ཚུལ་དུ་དྷི་མང་
དུ་བགྲང་བ། འཁྲིད་ཡིག་ལ་ལ་ན་བླ་མ་ཐུབ་དབང་དང་རྡོ་རྗེ་འཆང་དུ་བསྐྱེད་པ། པདྨའི་འདབ་མ་ཕྱི་
ནང་མང་པོར་བྱས་ཏེ་དེའི་སྟེང་དུ་བླ་མ་རྣམས་དཀྱིལ་འཁོར་གྱི་ལྷ་ལྟར་དགོད་པ། གཡས་གཡོན་དུ་གྲལ་
ཆིག་སྦྲེངས་བྱས་པའི་ཚོགས་ཚོགས་པའི་རྣམ་པ་ལྟ་བུ་སོགས་ཕྱག་ལེན་མང་དུ་འདུག་པ་རྣམས་གསང་སྔགས་
ཀྱི་ཤན་ཤོར་བས་ལུགས་སྲོལ་འདི་གའི་ཕྱག་ལེན་དང་ཅུང་ཟད་མི་མཐུན་པར་གདའ། འདིར་བླ་མའི་རྣལ་
འབྱོར་ལ་བརྟེན་པའི་ཚོགས་ཞིང་རྣམས་སྨན་བླའི་མདོ་ཆོག་ལས་འབྱུང་བ་བཞིན་གནས་དང་ཡོ་བྱད་བྱིན་
གྱིས་བརླབ་ཅིང་མགྲོན་ཐབས་སུ་སྤྱན་འདྲེན་ཙཡིན་པས། དཀོན་མཆོག་གསུམ་གྱི་བདེན་པ་དང་། སངས་
རྒྱས་དང་བྱང་ཆུབ་སེམས་དཔའི་བྱིན་རླབས་དང་། ཚོགས་གཉིས་རྫོགས་ཤིང་ཆོས་དབྱིངས་རྣམ་པར་



5 ལམ་རིམ་འཇམ་དཔལ་ཞལ་ལུང་།
དག་པ་དང་། བདག་གི་དད་མོས་ཀྱི་མཐུ་ལས་ས་གཞི་དང་ཁྲི་སོགས་བྱིན་གྱིས་བརླབ་པའི་ཚུལ། ཐམས་
ཅད་དུ་ནི་ས་གཞི་དག །ཅེས་སོགས་བརྗོད་ཅིང་། གནས་དང་ཁམས་བྱིན་གྱིས་བརླབས་པ་ལྟ་བུའི་རིན་
པོ་ཆེའི་ས་གཞི་ལག་མཐིལ་ལྟར་འཁོད་སྙོམ་པའི་སྟེང་དུ་སེང་གེས་བཏེག་པའི་རིན་པོ་ཆེའི་ཁྲི་ཡིད་དུ་འོང་
བ་གཡས་གཡོན་རྣམས་སུ་རིན་པོ་ཆེའི་ཁྲི་རྩ་བརྒྱུད་ཀྱི་བླ་མའི་གྲངས་དང་མཉམ་པ་རྒྱབ་མདུན་དང་མཐོ་
དམའི་རྣམ་པས་བང་རིམ་གྱི་དབྱིབས་ལྟ་བུ་བཀོད་པས་མཛེས་པ་ཞིག་གསལ་གདབ། གསེར་ཞུན་མ་ལས་
འབྱུང་བ་ལྟར། རྣམ་དག་ཆོས་ཀྱི་དབྱིངས་ལས་མ་གཡོས་ཀྱང་། །ཐུགས་རྗེས་ཚད་མེད་འགྲོ་ལ་ཕྱོགས་
བཅུར་གཟིགས། །རྒྱལ་བ་ཀུན་གྱི་འཕྲིན་ལས་རྒྱས་མཛད་པའི། །དུས་གསུམ་བླ་མ་འཁོར་བཅས་གནས་
འདིར་གཤེགས། །ཞེས་དང་། མ་ལུས་སེམས་ཅན་ཀུན་གྱི་མགོན་གྱུར་ཅིང་། །ཞེས་སོགས་ཤོ་ལོ་ཀ་
གསུམ་གྱིས་སྤྱན་དྲངས་པས་ཆོས་འདི་སྟོན་པའི་དྲིན་ཅན་རྩ་བའི་བླ་མ་དང་གཉིས་སུ་མེད་པའི་སྟོན་པ་མཉམ་
མེད་ཤཱཀྱའི་རྒྱལ་པོ་ལ་རྒྱ་ཆེན་སྤྱོད་བརྒྱུད་དང་ཟབ་བ་མོ་ལྟ་བརྒྱུད་ཀྱི་བླ་མ་རྣམས་ཀྱིས་བསྐོར་བ། དེའི་
མཐའ་ཐེག་པ་གསུམ་གྱི་སློབ་པ་དང་མི་སློབ་པའི་དགེ་འདུན་སྤྲིན་གྱི་ཕུང་པོ་འཁྲིགས་པ་ལྟ་བུས་བསྐོར་ཏེ་
མ་ག་རྡ་བཟང་མོའི་གཏམ་རྒྱུད་ལས་ཇི་ལྟར་འབྱུང་བ་བཞིན་བྱོན་ནས་སྟན་བཤམས་པ་རྣམས་ལ་བཞུགས་
པར་མོས། །ཁྲུས་ཀྱི་ཁང་པ་ཤིན་ཏུ་དྲི་ཞིམ་པ། །སོགས་ཀྱིས་ཁྲུས་ཁང་བསྐྱེད། རང་གི་ལུས་བརྒྱ་སྟོང་
ཁྲི་འབུམ་སོགས་བློས་གང་ལྕོགས་སུ་སྤྲུལ་ནས་དྲི་བཟང་པོའི་ཆུས་བཀང་བའི་རིན་པོ་ཆེའི་བུམ་པ་ཐོགས་
ཏེ༑ ༑ཇི་ལྟར་བལྟམས་པ་ཙམ་གྱིས་ནི། །ཞེས་སོགས་དང་། རྒྱལ་བའི་སྐུ་གསུང་ཐུགས་ལ་ཉོན་མོངས་
མི་མངའ་ཡང་། །སོགས་དང་ཕར་ཕྱིན་དྲུག་ལ་སྦྱར་བའི་ཚིགས་བཅད་སོགས་རྒྱས་བསྡུས་སྐབས་སྦྱར་
གྱིས་ཁྲུས་གསོལ། དེ་ཡང་ཚོགས་ཞིང་རྣམས་ལ་མི་གཙང་བའི་དྲི་མས་སྦགས་པ་དོན་ལ་མེད་ཀྱང་འགྲོ་
བ་མ་དག་པའི་སྣང་ངོར་ཡོད་པ་ལྟར་སྣང་བ་རྣམས་སེལ་བའི་ཆེད་དུ་ཡིན་ལ། ཁྲུས་བསྐུ་མཉེ་དྲིལ་ཕྱི་བསྙུང་
གཡོག་སོགས་དང་དེའི་ཡོན་ཏན་བརྗོད་པ་སོགས་ཞེས་པ་བླ་མའི་དྲུང་དུ་ཡོད་ན་དེ་དག་དངོས་སུ་བྱ་དགོས་
པས་འདིར་དེའི་དོད་ཐུབ་དང་འོག་ནས་འབྱུང་བ་ཕལ་ཆེར་ཡང་སྔར་བཤད་པའི་ཟང་ཟིང་གི་མཆོད་པའི་



ལམ་རིམ་འཇམ་དཔལ་ཞལ་ལུང་། 53
སྒོ་ནས་མཉེས་པར་བྱེད་པའི་ཐབས་ཡིན་ནོ། །སྟོང་གསུམ་ཀུན་ཏུ་དྲི་ངད་ལྡང་བ་ཡིན། །ཞེས་སོགས་
ཀྱིས་དྲི་བཟང་། སྲབ་འཇམ་ཡང་བ་ལྷ་ཡི་གོས། །ཞེས་སོགས་ཀྱིས་ན་བཟའ། །བདག་དང་འགྲོ་ལ་ཐུགས་
བརྩེའི་ཕྱིར། །སོགས་ཀྱིས་ཚོགས་ཀྱི་ཞིང་དུ་བརྟན་པར་བཞུགས་སུ་གསོལ། །དེ་ནས་བསག་སྦྱང་གི་
གནད་བསྡུས་པ་ཡན་ལག་བདུན་པའི་ཐོག་མར་ཕྱག་འཚལ་བ་ནི། སྐྱབས་ཡུལ་གྱི་དམིགས་པ་རྣམས་མ་
དོར་བའི་ནང་ནས་ཕྱག་འཚལ་བ་དང་བཅས་ཏེ། འདྲེན་པ་མཉམ་མེད་སྟོན་པ་བཅོམ་ལྡན་འདས། །ཞེས་
སོགས་རྒྱ་ཆེན་སྤྱོད་བརྒྱུད་དང་ཟབ་མོ་ལྟ་བརྒྱུད་ཀྱི་བརྒྱུད་འདེབས་སོ་སོ་རྗེ་བླ་མའི་ཡོངས་གྲགས་ལྟར་ལ།
མཁས་གྲུབ་ཆེན་པོ་ཤེས་རབ་སེང་གེའི་ཞབས། །ཐམས་ཅད་མཁྱེན་དངོས་དགེ་འདུན་གྲུབ་པ་དང་། །སྐུ་
གསུམ་གོ་འཕང་མངོན་གྱུར་ནོར་བུ་བཟང་། །དཔལ་ལྡན་བླ་མ་གསུམ་ལ་གསོལ་བ་འདེབས། །དབྱངས་
ཅན་བཞད་པ་དགེ་འདུན་རྒྱ་མཚོའི་སྡེ། །སྨྲ་བའི་ཉི་མ་དགེ་ལེགས་དཔལ་བཟང་པོ། །མཁས་གྲུབ་ལྷ་བཙུན་
བསོད་ནམས་དཔལ་བཟང་སྟེ། །བཤེས་གཉེན་དམ་པ་གསུམ་ལ་གསོལ་བ་འདེབས། ། ཕྱག་ན་པདྨོ་
བསོད་ནམས་རྒྱ་མཚོའི་ཞབས། །ཟབ་དོན་གདམས་པའི་བཀའ་བབས་ཆོས་དཔལ་བཟང་། །རིགས་ཀུན་
བདག་པོ་སྣང་མཛད་རྡོ་རྗེའི་ཞབས། །མཁས་གྲུབ་ཆེན་པོ་གསུམ་ལ་གསོལ་བ་འདེབས། །བཀའ་དྲིན་
མཉམ་མེད་ཤྲྰི་བྷུ་ཏའི་མཚན། །ངག་གི་དབང་ཕྱུག་བློ་བཟང་རྒྱ་མཚོའི་སྡེ། །ཟབ་དང་རྒྱ་ཆེའི་ཆོས་ཀྱི་
བང་མཛོད་ཅན། །དངོས་བརྒྱུད་ཡོངས་འཛིན་ཚོགས་ལ་གསོལ་བ་འདེབས། །ཞེས་པ་གསོལ་བ་འདེབས་
ཕྱག་འཚལ་དུ་འདོན་པ་བསྒྱུར། ཇི་སྙེད་སུ་དག་ཅེས་སོགས་ཀྱིས་རྒྱལ་བ་སྲས་བཅས་སྤྱན་དྲངས་པ་རྣམས་
ལ་ཕྱག་བྱ། མཆོད་པའི་ཐོབ་མར་མཎྜལ་ནི། །མཎྜལ་གྱི་རྒྱུ་རིན་པོ་ཆེ་ནས་བཟུང་། མ་འབྱོར་ན་གཡམ་
པ་སོགས་ལ་ཚོམ་བུ་དགོད་རྒྱུའི་འབྲུ་སོགས་སྟ་གོན་བྱས་ལ། ཐོག་མར་ཚོམ་བུ་སོ་བདུན་ལ་གྲངས་ཇི་ལྟར་
འདོད་པ་དང་། མང་ཁྱད་ཚོམ་བུ་བདུན་མ་གཙོ་བོར་བྱས་ཏེ་གྲངས་ཉེར་གཅིག་ནས་བརྒྱའི་བར་སོགས་
ཚིག་དང་དམིགས་པ་བསྟུན་ནས་དབུལ། བསོད་ནམས་ཀྱི་ཚོགས་གསོག་པའི་དུས་འདིར་དངོས་སུ་བཤམས་
པའི་མཆོད་པ་ནས་འབྲུ་གཅིག་ཙམ་ཡང་མེད་ཅིང་ལུས་ངག་གི་ངལ་བ་ཅུང་ཟད་ཙམ་ཡང་མི་བསྟེན་པར་



54 ལམ་རིམ་འཇམ་དཔལ་ཞལ་ལུང་།
མོས་པ་དང་ཏིང་འཛིན་ཁོ་ནས་བྱེད་པ་སྐད་དུ་སྨྲ་བ་ནི། པོ་ཏོ་བའི་ཞལ་ནས། དུང་ཕོར་དྲི་མ་ཅན་ཞིག་
ཏུ་སྤང་སྤོས་རེ་བཏབ་ནས། ཙན་དན་ག་པུར་སྤོས་ཀྱི་ཆུ། །ཞེས་དམུས་ལོང་གིས་མིག་ལྡན་ལ་མགོ་སྐོར་
བྱེད་གསུངས་པ་དང་མཚུངས་ལ། འབྱོར་པ་ཡོད་བཞིན་དུ་སེར་སྣ་དང་སྙོམ་ལས་ཀྱི་དབང་གིས་ངན་པ་
དང་ཉུང་ངུ་དང་གཏན་མེད་དུ་བྱེད་པ་ནི་སྙིང་ཐག་པ་ནས་ཆོས་དང་གང་ཟག་ལ་དད་པ་མ་ཐོབ་པའི་ནང་རྟགས་
ཕྱིར་ཤར་བར་ཟད་དོ། །དེང་སང་ནི་ཆོས་ལག་ཏུ་བླངས་ཏེ་ཉམས་ལེན་རྣལ་མ་བྱེད་པ་ཉིན་མོའི་སྐར་མ་
ལྟ་བུ་དང་། གལ་ཏེ་བྱེད་པ་སྲིད་མཐའ་ཙམ་ལ་ཡང་ཅུ་ཏའི་ཡུལ་གྱི་རྐང་གཉིས་པ་ལྟར་མི་གསེབ་ཏུ་མི་
འདྲེ་ཞིང་། ངེད་རྣམས་དེ་འདྲའི་ལག་ལེན་གཏི་ཐུག་ཁྲིགས་ཀྱི་པར་བཀབ་བྱེད་ཀྱིན་མེད་ཟེར་བ་དང་། ཆོས་
ཀྱི་བླ་མ་བརྒྱུད་པ་ཡང་གཅིག་ནས་གཉིས་སུ་བགྲང་རྒྱུ་མེད་པ་ལ་ཁ་པོ་དང་ངོ་སོར་ཁྱེར་ཏེ་ཀཉྩིའི་ཡུལ་གྱི་
རྒྱལ་ཕྲན་འགའ་ཞིག་གིས་ཕ་བསད་པ་ལ་རྒྱལ་རྔ་རྡུང་བ་ལྟ་བུ་ཆེས་མང་བས་སྤྱི་བརྟོལ་གྱི་སྙིང་ཁམས་བསྐྱེད་
པ་དེ་འདྲ་ཡེ་མི་རུང་། མཆོད་པ་གཞན་རྣམས་ཀྱང་། མཆོད་ཡོན་ཕལ་ཆེར་མཆོད་ཡོན་བླ་བྲེ་དང་། །ཞེས་
སོགས་ཀྱིས་ཆུ་གཉིས་ཉེར་སྤྱོད་རོལ་མོ་དང་། གཞན་ཡང་ཚིགས་བཅད་ཅི་རིགས་པའི་སྒོ་ནས་འདོད་ཡོན་
ལྔ་དང་རྒྱལ་སྲིད་སྣ་བདུན་ལ་སོགས་པ་རྣམས་ཀྱང་དབུལ། ཐུན་ཇེ་མང་དུ་སོང་བ་དང་རྒྱུན་གྱི་ཉམས་
ལེན་ལ་ཅུང་ཟད་འཁྱེར་བདེ་བར་བྱེད་ཚེ། མེ་ཏོག་དམ་པ་ཕྲེང་བ་དམ་པ་དང་། །ཞེས་སོགས་ཙམ་གྱིས་
མཆོད་པའི་ཡན་ལག་སྟེ་དངོས་བཤམས་ཡིད་སྤྲུལ་གྱི་མཆོད་པ་གང་ཕུལ་བ་མཐའ་དག་མཆོད་པའི་ཡུལ་
རྣམས་ལ་སྲེད་པ་མེད་ནའང་རང་གི་ཚོགས་རྫོགས་པའི་སླད་དུ་དགྱེས་པ་ཆེན་པོའི་སྒོ་ནས་ལོངས་སྤྱོད་པར་
བསམ༑ ༑འདོད་ཆགས་ཞེ་སྡང་གཏི་མུག་དབང་གིས་ནི། །ཞེས་སོགས་ཀྱིས་སྒོ་གསུམ་སྒོ་ནས་བསགས་
པའི་སྡིག་སྒྲིབ་ཐམས་ཅད་གཉེན་པོ་སྟོབས་བཞི་ཚང་བའི་སྒོ་ནས་བཤགས། །ཕྱོགས་བཅུའི་རྒྱལ་བ་ཀུན་
དང་སངས་རྒྱས་སྲས། །ཞེས་སོགས་ཀྱིས་སྐྱེ་འཕགས་ཐམས་ཅད་ཀྱི་དགེ་བའི་རྩ་བ་རྣམས་ལ་རྗེས་སུ་
ཡི་རང་བའི་དགའ་བ་བསྒོམས་པས་དེ་དག་གིས་དགེ་བ་བྱས་པའི་བསོད་ནམས་ལ་མཉམ་པོར་ལོངས་སྤྱད་
དུ་ཡོད་དོ། །གང་དག་ཕྱོགས་བཅུའི་འཇིག་རྟེན་སྒྲོན་མ་རྣམས། །ཞེས་སོགས་ཀྱིས་ཆོས་འཁོར་བསྐོར་



ལམ་རིམ་འཇམ་དཔལ་ཞལ་ལུང་། 55
བ་དང་། མྱ་ངན་འདའ་སྟོན་གང་བཞེད་དེ་དག་ལ། །ཞེས་སོགས་ཀྱིས་མྱ་ངན་ལས་མི་འདའ་བར་གསོལ་
བ་གདབ་པ་སྟེ། འདི་གཉིས་ཀ་ལ་ཚོགས་ཞིང་རྣམས་ལ་གསོལ་བ་བཏབ་པ་བཞིན་དུ་ཞལ་གྱིས་བཞེས་བྱུང་
སྙམ་པའི་མོས་པ་བརྟན་པོ་དགོས་གསུང་། ཕྱག་འཚལ་བ་དང་མཆོད་ཅིང་བཤགས་པ་དང་། ཞེས་སོགས་
ནི་གོང་དུ་བཤད་པའི་ཡན་ལག་དྲུག་པོ་མཐའ་དག་གི་དགེ་བ་བྱང་ཆུབ་ཏུ་བསྔོ་བའི་ཡན་ལག་ཡིན་པས། ཇི་
ལྟར་རྒྱ་མཚོ་ཆེ་ནང་ཆུ་ཐིག་ལྷུང་། །རྒྱ་མཚོ་མ་ཟད་བར་དུ་དེ་མི་འཛད། །དེ་བཞིན་བྱང་ཆུབ་ཡོངས་
བསྔོས་དགེ་བ་ཡང་། །བྱང་ཆུབ་མ་ཐོབ་བར་དུ་དེ་མི་འཛད། །ཅེས་དགེ་བ་ཆུད་མི་ཟ་ཞིང་རྒྱ་ཆེར་འཕེལ་
བའི་གནད་ཟབ་པ་ཞིག་འདིར་གདའ་འོ། །འཁྲིད་གཞུང་རྙིང་པ་ན་སྤྱི་བཤགས་སོགས་བྱ་བར་གསུངས་
པ་ཕུན་སུམ་ཚོགས་པའི་ཡན་ལག་ཏུ་འགྱུར་ནའང་འོག་ཏུ་རྒྱས་པར་འབྱུང་བས་འཇུག་པ་བདེ་བའི་དབང་
དུ་བྱས་ཏེ་དེང་སང་ཕྱག་ལེན་དུ་མི་མཛད་དོ། །བཤད་མ་ཐག་པའི་སྔོན་འགྲོ་དང་དངོས་གཞིའི་དམིགས་
སྐོར་འདི་ནས་བཟུང་སྟེ་ལྷག་མཐོང་གི་བར་གྱི་དམིགས་རིམ་མཐའ་དག་གོ་རིམ་མ་འཆོལ་ཞིང་སྔ་ཕྱི་ལ་
བལྟོས་པའི་རྒྱས་བསྡུས་ཀྱི་དབྱེ་བ་སོགས་ཕྱག་ལེན་དང་གསུང་རྒྱུན་ངེས་པར་མཐོང་བ་བརྒྱུད་པ་ལ་བལྟོས་
དགོས་པས་དེང་སང་སྦྱོར་གཞུང་གི་ཊིཀ་ཐལ་བ་འཛིན་པ་ལྟར་རང་རང་གང་འདོད་ཀྱི་ཧོར་ཁོངས་སོགས་
བྱས་ནས་དགེ་སྦྱོར་མཐའ་དག་སྐྱོན་ཅན་དུ་འགྲོ་བ་ལམ་རིམ་ཆེ་ཆུང་ལས་གསུངས་པས་བློ་ལྡན་རྣམས་ཞིབ་
མོར་དཔྱོད་པ་གནད་དུ་ཆེ་མོད། འོན་ཀྱང་དེང་དུས་དགེ་བའི་བཤེས་གཉེན་གྱིས་དམར་འཁྲིད་བསྟན་པ་
ལ་མ་བལྟོས་པའི་དཔེ་ཆ་ལ་བླ་མ་བཅོལ་ནས་ཉམས་སུ་ལེན་པ་སྐད་བྱེད་པ་མཐའ་དག་ནི་སྐྱོན་ཅན་གྱི་དགེ་
སྦྱོར་རང་ཉིད་ངལ་བའི་འབྲས་བུ་ཙམ་དུ་ཟད་དོ། །དེ་ཡང་ཤེས་བཞིན་གྱི་བྱ་ར་བརྟན་པོས་སྤྱོད་ལམ་མཐའ་
དག་དམན་ལྷག་ཏུ་མ་སོང་བའི་སྒོ་ནས་ཐུན་དངོས་གཞི་ལ་དམིགས་སྐོར་དངོས་དང་། ཐུན་མཚམས་སུ་
དེ་དག་གི་རྒྱས་བཤད་ལམ་གྱི་རིམ་པ་ཆེ་ཆུང་སོགས་བལྟ་དགོས་ཀྱི། སེམས་རྒྱ་ཡན་ལ་བཏང་ན་ཡོན་ཏན་
གྱི་བོགས་ཤིན་ཏུ་ཆུང་གསུང་། དེ་ཡང་བཤེས་གཉེན་བསྟེན་པ་ནས་བྱང་ཆུབ་ཀྱི་སེམས་སྒོམ་པའི་བར་
རྣམས་དཔྱད་སྒོམ་གཙོ་ཆེ་བ་དང་ཞི་གནས་སོགས་ལ་འཇོག་སྒོམ་གཙོ་ཆེ་ཡང་། དཔེར་ན་བཤེས་གཉེན་



56 ལམ་རིམ་འཇམ་དཔལ་ཞལ་ལུང་།
བསྟེན་པའི་ཆོས་སྐོར་ལྟ་བུའི་ཚེ་བླ་མའི་ཡོན་ཏན་བསམ་པ་སོགས་དཔྱད་སྒོམ་དང་། དེའི་མཐར་རྟོག་པ་
གཞན་རྣམས་བག་ལ་ཞ་ཏེ་དད་པ་ལ་རྩེ་གཅིག་ཏུ་གནས་པ་ནི་འཇོག་སྒོམ་དང་། ཞི་གནས་སྒོམ་ཚུལ་གྱི་
གནད་ལ་ཡང་ཡང་སེམས་པ་ནི་དཔྱད་སྒོམ་དེའི་རྩེ་གཅིག་ཏུ་གནས་པའི་འཇོག་སྒོམ་ཡིན་པས་གནད་དེ་དག་
མགོ་བར་ངེད་དཔྱད་པ་མི་བྱེད་པ་སྒོམ་པ་ཁོ་ན་བྱེད་ཟེར་བ་སོགས་ནི་རང་ལ་ཚད་ལྡན་གྱི་སྒོམ་མེད་པ་གསལ་
བར་བྱེད་པ་སྟེ། མདོ་སྡེ་རྒྱན་ལས། འདི་ན་དང་པོར་ཐོས་ལ་བརྟེན་ནས་ཚུལ་བཞིན་ཡིད་ལ་བྱེད་པ་འབྱུང་།
ཚུལ་བཞིན་ཡིད་ལ་བྱེད་པ་ལས་ཀྱང་ཡང་དག་དོན་ཡུལ་ཡེ་ཤེས་འབྱུང་། །ཞེས་པས་མཚོན་ཏེ་གཞུང་ཆེན་
པོ་རྣམས་ལ་རྒྱ་ཆེར་བཤད་དོ།། །།སྨྲས་པ། ཀྱེ་མ་བཀྲེས་སྐོམ་གདུང་བས་ཉམ་ཐག་པར། །ཟས་གོས་
འབྱོར་པས་ཕན་པ་བསྒྲུབ་པ་དང་། །འགལ་ཟླའི་དགྲ་ཡིས་གཙེར་ལས་སྐྱོབ་བྱེད་དཔོན། །དྲིན་ཅན་ཡིན་
པར་སེམས་ཤིང་སྨྲ་བྱེད་ན། །མཐའ་མེད་འཁོར་བར་སྡུག་བསྔལ་རྣམ་གསུམ་གྱིས། །མནར་བའི་འཇིགས་
པ་ཀུན་ལས་རབ་བསྒྲལ་ཏེ། །གཏན་བདེའི་ནོར་བུ་ལག་མཐིལ་རྫས་བཞིན་དུ། །སྟོན་བྱེད་ཡོངས་འཛིན་
བཀའ་དྲིན་གཞན་ནུས་སུ། །ཞི་བདེའི་གོ་འཕང་ཙམ་ཡང་རྙེད་དཀའ་ན། །སྐྱོན་བྲལ་ཡོན་ཏན་ཀུན་རྫོགས་
སངས་རྒྱས་ཞེས། །གྲངས་རིང་བསྐལ་པར་འཐོབ་དཀའི་སྒྲ་བོ་ཆེར། །འགོད་མཛད་དུས་གསུམ་རྒྱལ་
བའི་སྤྱི་གཟུགས་དངོས། །རང་སེམས་ལོག་པར་འཁྲུལ་པའི་ཤེས་ངོ་ལ། །རང་སྐྱོན་བླ་མའི་མཛད་པར་
ཤར་བ་ཀུན། །རང་སྙིང་གཏིང་ནས་རུལ་པར་ངེས་པ་ཡིས། །རང་མཚང་ཡིན་པར་གོ་ནས་དུག་བཞིན་
སྤོངས༑ ༑ཅི་མཛད་ལེགས་པར་མཐོང་བའི་དག་སྣང་དང༌། །ཅི་གསུང་བཀའ་བཞིན་སྒྲུབ་པའི་མོས་
གུས་ཀྱིས།ཅི་བྱས་ཆོས་སུ་འགྲོ་བའི་ཟབ་གནད་དེ། །ཅི་བསམས་འགྲུབ་པའི་ཕན་བདེའི་རྩ་བར་གོ །ཞེས་
བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །གཉིས་པ་དངོས་གཞི་བསྟེན་ནས་བློ་ཇི་ལྟར་སྦྱང་བའི་རིམ་
པ་ལ་དལ་བའི་རྟེན་ལ་སྙིང་པོ་བླང་པའི་ཕྱིར་དུ་བསྐུལ་བ་དང༌། །སྙིང་པོ་ཇི་ལྟར་ལེན་པའི་ཚུལ་གཉིས། དང་
པོ་ལ་དལ་འབྱོར་ངོས་གཟུང་བ། དོན་ཆེ་བར་བསམ་པ། རྙེད་དཀའ་བར་བསམ་པ་དང་གསུམ། དང་
པོ་ནི་བཤེས་སྤྲིང་ལས། ལོག་པར་ལྟ་བ་འཛིན་དང་དུད་འགྲོ་དང་། །ཡི་དྭགས་ཉིད་དང་དམྱལ་བར་སྐྱེ་



ལམ་རིམ་འཇམ་དབལ་ཞལ་ལུང་། 57
བ་དང་། །རྒྱལ་བའི་བཀའ་མེད་པ་དང་མཐའ་འཁོབ་ཏུ། །ཀླ་ཀློར་སྐྱེ་དང་གླེན་ཞིང་ལྐུགས་པ་ཉིད། །ཚེ་
རིང་ལྷ་ཉིད་གང་ཡང་རུང་བར་ནི། །སྐྱེ་བ་ཞེས་བགྱི་མི་ཁོམ་སྐྱོན་བརྒྱད་པོ། །དེ་དག་དང་བྲལ་ཁོམ་པ་
བརྙེས་ནས་ནི། །སྐྱེ་བ་བཟློག་པའི་སླད་དུ་འབད་པར་མཛོད། །ཅེས་ལོག་ལྟ་ཅན། ངན་འགྲོ་གསུམ།
སངས་རྒྱས་མ་བྱུང་བ། ཡུལ་མཐའ་འཁོབ། གླེན་ལྐུགས། ལྷ་ཚེ་རིང་པོ་སྟེ་མི་ཁོམ་པའི་གནས་བརྒྱད་
དང་བྲལ་བའི་དལ་བ་བརྒྱད་དང་ལྡན་ཞིང་། མི་ཉིད་དབུས་སྐྱེས་དབང་པོ་ཚང་། །ལས་མཐའ་མ་ལོག་
གནས་ལ་དད། །ཅེས་མིར་སྐྱེས་པ། ཡུལ་དབུས་སུ་སྐྱེས་པ། དབང་པོ་ཚང་བ། ལས་མཐའ་མ་ལོག་པ།
གནས་ལ་དད་པ་སྟེ་རང་འབྱོར་ལྔ་དང་། སངས་རྒྱས་བྱོན་དང་དམ་ཆོས་སྟོན། །བསྟན་པ་གནས་དང་
དེ་རྗེས་འཇུག །གཞན་ཕྱིར་སྙིང་ནི་བརྩེ་བའོ། །ཞེས་སངས་རྒྱས་བྱོན་ནས་མྱ་ངན་ལས་མ་འདས་པ།
སངས་རྒྱས་དེའམ་དེའི་ཉན་ཐོས་ཀྱིས་ཆོས་སྟོན་བཞིན་པ། སངས་རྒྱས་བཞུགས་དུས་ཀྱི་སྒྲུབ་པའི་བསྟན་
པ་མཉམ་པར་གནས་པ། ཆོས་བསྟན་པ་དེས་གང་ཟག་དམན་པས་འབྲས་བུ་ཐོབ་པ་མཐོང་བས་རྐྱེན་བྱས་
ཏེ་གཞན་རྗེས་སུ་འཇུག་པ། གཞན་གྱིས་སྙིང་བརྩེ་བར་བྱེད་པ་སྟེ་གཞན་འབྱོར་ལྔ་དང་བཅས་པའི་ཆོས་
བཅོ་བརྒྱད་དང་ལྡན་པའི་མི་ལུས་འདི་བདག་གིས་ཐོབ་འདུག་སྙམ་པའི་གཡམ་ལ་རྒྱུག་ཙམ་མ་ཡིན་པརཁ་
ནང་དུ་བལྟས་ཏེ་དཔྱད་པ་ན། རང་ཉིད་མིར་སྐྱེས་པས་ངན་སོང་གསུམ་དང་ལྷ་ཡིན་མིན་གྱི་རྟོག་དཔྱོད་
མ་དགོས་ཀྱང་། ཚེ་སྔ་ཕྱི་ལས་འབྲས་དཀོན་མཆོག་རྣམས་ལ་ངེས་ཤེས་ཡོད་ན་ལོག་ལྟ་ཅན་མ་ཡིན་ཞིང་།
བསྐལ་བཟང་གི་སངས་རྒྱས་བཞི་པ་ཤཱཀྱ་ཐུབ་པ་འཇིག་རྟེན་དུ་བྱོན་པའི་བསྟན་པ་གནས་ན་རྒྱལ་བའི་བཀའ་
ཡང་ཡོད། བོད་གངས་ཅན་འདིར་འཁོར་རྣམ་བཞི་མ་ཚང་ཡང་དགེ་སློང་ཕ་ཡོད་ན་དོན་གྱི་ཡུལ་དབུས་
ཡིན༑ ༑གསུང་རབ་ཀྱི་ཚིག་དོན་ཅུང་ཟད་གོ་ན་གླེན་ལྐུགས་མིན་པ་སྟེ་དལ་བ་བརྒྱད། སྤྱིར་མི་ལུས་ཐོབ་
པ༑ ༑ཁྱད་པར་ཆོས་ཚིགས་ཀྱིས་ཕྱེ་བའི་ཡུལ་དབུས་སུ་སྐྱེས་པ། དབང་པོ་སྒོ་ལྔ་ཚང་བ། མཚམས་
མེད་སྔ་མ་བྱས་པ། སྡེ་སྣོད་གསུམ་ལ་དད་པ་ཐོབ་པ། གཞན་འབྱོར་དང་པོ་བཞི་དངོས་བསྟན་དཀའ་
ཡང་དོན་གྱིས་ཚང་བ་སངས་རྒྱས་འཇིག་རྟེན་དུ་བྱོན་པ། དེས་དམ་པའི་ཆོས་གསུངས་པ། གསུངས་



58
ལམ་རིམ་འཇམ་དཔལ་ཞལ་ལུང་།
པའི་བསྟན་པ་མ་ཉམས་པར་གནས་པ། བསྟན་པ་དེ་ལ་རང་ཉིད་ཞུགས་པ། སྦྱིན་བདག་སོགས་ཀྱིས་རང་
ལ་ཟས་གོས་ཀྱིས་མཚོན་པའི་མཐུན་རྐྱེན་སྟེར་བ་སྟེ་འབྱོར་པ་བཅུ་དང་བཅས་པའི་དཔལ་འབྱོར་གྱི་ཆོས་
བཅོ་བརྒྱད་པོ་ད་ལྟ་རང་གིས་ཐོབ་པའི་མི་ལུས་འདི་ལ་ཚང་ངམ་མ་ཚང་སྙམ་དུ་བསམས་ནས་ཚང་འདུག་
ན་དེ་ལ་ཡིད་དགའ་བ་ལྷང་བ་ཞིག་མ་སྐྱེས་ཀྱི་བར་དུ་སྒོམ་དགོས་ཏེ། ད་ལྟ་མ་བརྟགས་པའི་དུས་ན་དལ་
འབྱོར་དང་ལྡན་པའི་མིར་རློམ་པ་མཐའ་དག་བརྟགས་ཤིང་དཔྱདན་མ་ཚང་བ་ནི་ཤིན་ཏུ་མང་གསུང་། །གཉིས་
པ་ནི། དལ་འབྱོར་གྱི་རྟེན་ཚང་བ་ལ་ཡིད་དགའ་བ་ཐོབ་ནའང་ཡིད་དགའ་བའི་རྒྱུ་མཚན་དེ་ཉིད་མ་བསམས་
ན་རང་ལ་མི་ཕན་པའི་དངོས་པོ་ཞིག་རྙེད་ཀྱང་སེར་སྣ་ཅན་སྤྲོ་བ་འཕེལ་བ་དང་འདྲ་བའི་དགའ་བ་ཙམ་དུ་
ཟད་ལ། འདི་དེ་ལྟ་བུ་དང་མི་འདྲ་བའི་དོན་ལྡན་དུ་ངེས་པར་བྱ་བ་ལ་སློབ་སྤྲིང་ལས། བདེ་གཤེགས་ལམ་
རྟེན་འགྲོ་བ་འདྲེན་པར་ཆས་གྱུར་ཅིང་། །སེམས་ཀྱི་སྟོབས་ཆེན་མི་ཡིས་སྙེད་པ་གང་ཡིན་པ། །ལམ་དེ་
ལྷ་དང་ཀླུ་ཡིས་རྙེད་མིན་ལྷ་མིན་དང་། །མཁའ་ལྡིང་རིག་འཛིན་མིའམ་ཅི་དང་ལྟོ་འཕྱེས་མིན། །ཞེས་
ངན་སོང་གསུམ་ནི་མི་དགེ་བའི་ལས་ཀྱི་རྣམ་སྨིན་ལ་གཙོ་བོར་སྤྱོད། རྟེན་དེ་ལ་ལས་གསོག་པའི་ནུས་པ་
ཧ་ཅང་མི་ཆེ། ལྷ་རྣམས་ནི་དགེ་བའི་རྣམ་སྨིན་ལ་ལོངས་སྤྱོད་ཀྱང་ལས་གསོག་པའི་མཐུ་ཆུང་། མི་རྣམས་
ནི་ལས་དགེ་སྡིག་གསོག་པའི་ནུས་པ་སྟོབས་ཆེ་ཞིང་ཁྱད་པར་རང་ཅག་འཛམ་བུ་གླིང་པ་རྣམས་ནི་ལས་ཀྱི་
ས་པ་ཡིན་པས་བླང་དོར་མ་ནོར་བའི་མདུན་མ་ཞིག་བྱས་ཚེ་མངོན་མཐོ་ལྷ་མིའི་ལུས་རྟེན། ཉན་རང་གི་
མྱང་འདས། འགྲོ་བ་རྣམས་བདེ་བར་གཤེགས་པའི་སར་འཁྲིད་པའི་སེམས་བསྐྱེད། སངས་རྒྱས་ཀྱི་གོ་
འཕང་རྣམས་ཕུལ་དུ་བྱུང་བ་འགྲུབ་པས་བདག་གིས་ཐོབ་པའི་འདི་ཡིད་བཞིན་གྱི་ནོར་བུ་ལས་ཀྱང་ཆེས་ལྷག་
པ་ཞིག་རྙེད་འདུག་གི་སྙམ་དུ་བསམས་པ་ནི་སྔར་མ་གྲུབ་པའི་དོན་ཆེན་ཞིག་འགྲུབ་བོ་སྙམ་ནས་དབུལ་པོས་
གཏེར་རྙེད་པ་ལྟ་བུའི་དགའ་བ་ལྷང་གིས་མ་བྱུང་གི་བར་དུ་བསྒོམ་མོ།། གསུམ་པ་ལ་དཔེ། རྒྱུ། ངོ་བོའི་
སྒོ་ནས་རྙེད་དཀའ་ཚུལ་གསུམ་ལས། དང་པོ་ནི་སྤྱོད་འཇུག་ལས། རྒྱ་མཚོ་ཆེར་གཡེངས་གཉའ་ཤིང་
གི ༑བུ་གར་རུས་སྦལ་མགྲིན་ཆུད་ལྟར། །ཞེས་རྒྱ་མཚོ་ཆེན་པོར་གསེར་གྱི་གཉའ་ཤིང་བུག་པ་གཅིག་



ལམ་རིམ་འཇམ་དཔལ་ཞལ་ལུང་། 59
པ་ཞིག་རླུང་གིས་བསྐུལ་ཏེ་ཕྱོགས་ཀུན་ཏུ་གཡེང་བའི་ཚེ་ལོ་བརྒྱ་བརྒྱ་ཙམ་ན་རུས་སྦལ་ལོང་བ་ཞིག་མཚོའི་
སྟེང་དུ་འོང་བ་ན་མགྲིན་པ་བུག་པ་དེར་ཆུས་པ་སྲིད་པ་ཙམ་དུ་གསུངས་ཤིང་། དེ་ལས་གསལ་བའི་དཔེ་
མངོན་སུམ་གྱིས་གྲུབ་པ་གྱང་ལོགས་ཀྱི་ངོས་སུ་སྲན་མ་སྦྱར་གང་གཏོར་ན་དེར་ཆགས་པ་ཤིན་ཏུ་དཀོན།
གལ་ཏེ་རེ་རེ་ཙམ་ཆགས་པ་བྱུང་ཚེ་བདག་གིས་ལུས་གྲངས་མེད་ཅིག་བླངས་པའི་མི་ཁོམ་པའི་གནས་སུ་
སྐྱེས་པ་ནི་སྲན་མ་ས་ལ་ལྷུང་བ་རྣམས་དང་། དལ་འབྱོར་གྱི་མི་ལུས་ནི་གྱང་ལོགས་ལ་ཆགས་པའི་སྲན་
མ་དང་ཚུལ་མཚུངས་པར་འདུག་གོ་སྙམ་ནས་དཔེ་དོན་རྒྱུད་ཐོག་ཏུ་འཕྲོད་ངེས་ཤིག་སྦྱར་ཏེ་བསྒོམས་པ་
ན༑ ༑ད་རེས་སྟེས་ཅུང་ཟད་ལེགས་པ་མ་གཏོགས་གཡང་ལ་དེའུ་ལྷུང་ཟེར་བ་ལྟ་བུའི་དུས་སུ་འཆར་བའི་
དགའ་འཛགས་ཀྱི་བློ་གཉིས་ཀ་བཅོས་མིན་དུ་སྐྱེ་བ་ཡིན་ནོ། །གཉིས་པ་རྒྱུའི་སྒོ་ནས་རྙེད་དཀའ་ཚུལ་ནི།
སྤྱིར་བདེ་འགྲོ་ཙམ་ཐོབ་པ་ལ་ཚུལ་ཁྲིམས་སྣ་གཅིག་ཡན་ཆད་སྲུང་དགོས། ཁྱད་པར་དལ་འབྱོར་གྱི་མི་
ལུས་འཐོབ་པ་ལ། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་ཚུལ་ཁྲིམས་རྣམ་པར་དག་པས་གཞི་
བཟུང་༑ ༑སྦྱིན་སོགས་ཀྱིས་གྲོགས་བྱས། སྨོན་ལམ་དྲི་མ་མེད་པས་མཚམས་སྦྱོར་དགོས་པ་ལ། དེ་
རྣམས་སྒྲུབ་པའི་རྟེན་ངན་སོང་གསུམ་ལ་དགེ་སེམས་མངོན་གྱུར་ཙམ་ཡང་སྐྱེ་དཀའ། ལྷ་རྣམས་ཀྱང་ཏིང་
ངེ་འཛིན་དང་འདོད་པའི་བདེ་བས་གཡེལ། མི་ལ་ཡང་ཆོས་མ་དར་བའི་ཡུལ་དུ་དགེ་བའི་སྒྲ་ཙམ་ཡང་
ཐོས་པ་མིན་ཞིང་། ཡུལ་དེ་ནས་ཀྱི་ཕུང་པོ་ཙམ་གྱི་ཚོད་དུ་བྱས་བའི་ཆོས་དར་བའི་ཡུལ་ནི་ནས་འབྲུ་གཅིག་
ཙམ་དུ་སྣང༌། ད་ལྟ་རང་རེ་བོད་ཀྱི་ཡུལ་ལ་མཚོན་ན་སྐྱེ་བོ་ཁྲི་ཕྲག་མང་པོ་ཚོགས་པའི་ཁྲོད་དུ་ཚུལ་ཁྲིམས་
བསྲུང་བར་ཁས་འཆེ་བ་ནི་ཤིན་ཏུ་ཉུང་། དེའི་ནང་ནས་ཀྱང་གོང་གི་ཕུན་སུམ་ཚོགས་པའི་རྒྱུ་གསུམ་ག་
་ ཚང་བ་ནི་ཉིན་མོའི་སྐར་མ་ཙམ་དུ་འདུག །དེ་ལྟར་ཁ་ཕྱིར་བལྟས་ཀྱི་ཤེས་པ་དེ་ཁ་ནང་དུ་ལོག་སྟེ་རང་
ལ་བལྟས་པ་ན་ཆོས་བྱེད་པའི་མོས་བློ་ཡམ་མེ་བ་ཞིག་ལས་བློ་བདེ་ངེས་པའི་དགེ་བའི་གྲངས་འདྲེན་རྒྱུ་ནི་ཤིན་
ཏུ་ཉུང་། སྡིག་པ་མི་དགེ་བ་ནི་ཞར་བྱུང་དུའང་བསགས་པའི་རྒྱུ་འདིས་ད་རེས་ཀྱི་ཚེ་ཞབས་འདི་ལ་བཙན་
ས་ཞིག་ཟིན་ནས་སླད་ནས་མི་ལུས་འཐོབ་པར་མི་འདུག །འཐོབ་ཏུ་རེ་བའི་བློ་འདི་དཔྱིད་ཀ་ཉུངས་ཀར་



60 ལམ་རིམ་འཇམ་དཔལ་ཞལ་ལུང་།
བཏབ་ནས་སྟོན་ནས་བསྡུ་རྩིས་བྱེད་པ་དང་འདྲ་བ་ཅོལ་རེ་ཆུང་སྙམ་དུ་མྱོང་བ་མ་ཐོན་བར་དུ་བསྒོམ། །གསུམ་
པ་ངོ་བོའི་སྒོ་ནས་རྙེད་དཀའ་བ་ནི། དབྱར་དུས་ཀྱི་སྲིན་བུ་ཤིན་ཏུ་མང་བའི་ས་ཕྱར་བ་ཙམ་གྱི་སྟེང་དུ་རང་
ཉིད་དངོས་སུ་ཡོད་པ་ལྟ་བུའི་འདུ་ཤེས་དང་བཅས་ཏེ། ག་རེ་དུད་འགྲོ་ལས་ཡི་དྭགས་ཀྱི་འགྲོ་བ་མང་། དེ་
ལས་དམྱལ་བའི་འགྲོ་བ་མང་། དུད་འགྲོ་ལ་ཡང་བྱིངས་ན་གནས་པ། གླིང་བར་གྱི་མུན་པ་ན་ཡོད་པ་ལྟ་
བུའི་ཚོད་ན་ཁ་འཐོར་བའི་དུད་འགྲོ་ནི་ཆེ་ཉུང་མོད། འོན་ཀྱང་ཕྱར་བ་ཙམ་གྱི་སྟེང་ན་དུད་འགྲོ་ཆུང་དུ་
བགྲང་གིས་མི་ལང་བ་ལྟ་བུ་ཡོད་ནའང་མི་བཅུ་སྐོར་ཙམ་ལས་མི་ཤོང་བ་དང་། ཡུལ་གྲོང་རེ་ལ་མི་ཇི་ལྟར་
མང་ཡང་འབུམ་ཕྲག་བརྒལ་བ་ཆེར་མི་འོང་ལ་སྲོག་ཆགས་ཕྲ་མོ་བགྲང་བར་མི་ནུས་པ་སོགས་རྗེས་སུ་དཔག་
པའི་ཚད་མས་གཞལ་མི་དགོས་པར་མཁས་བླུན་ཀུན་ལ་མངོན་སུམ་དུ་གྲུབ་པ་དང་། བདེ་འགྲོའི་ལུས་རྟེན་
བལྟོས་ཏེ་ཡང་མི་ལུས། དེའི་ནང་ནས་ཀྱང་ཆོས་དང་མཇལ་བའི་མི་ལུས་དཀོན། མཇལ་དུ་ཟིན་ཀྱང་
ཉན་ན་ཚིག་མི་ཟིན། བསམས་ན་དོན་མི་གོ བསྒོམས་ན་རྒྱུད་ལ་མི་སྐྱེ་བའི་གང་ཟག་མང་། ཐོས་བསམ་
སྒོམ་གསུམ་གྱི་བློ་གྲོས་དང་ལྡན་ཡང་ཚེ་འདིའི་མདུན་མ་ཁོ་ན་སྒྲུབ་པ་ཆེས་མང་བ་སོགས་ནས་ཆོས་སྒྲུབ་
པའི་མཐུན་རྐྱེན་མཐའ་དག་ཚང་བའི་ལུས་འདི་ལ་འདོད་པ་ཅན་ལ་འཇིག་རྟེན་ན་འབྱུང་བར་དཀོན་པའི་
ཁྱད་ནོར་རྙེད་པའི་བློ་སྐྱེས་པ་ལྟ་བུའི་མྱོང་བ་ཐོན་ཐོན་དུ་བསྒོམ་མོ།། སྨྲས་པ། ཚེ་རབས་མང་པོར་སྲིད་
པའི་ཕུན་ཚོགས་ལ། །སྤྱད་ཀྱང་ད་དུང་ཉམ་ཐག་སྡུག་བསྔལ་བར། །མཐོང་ཞིང་ཚེ་འདིའི་ཟས་ནོར་ལོངས་
སྤྱོད་སོགས། །ཆེས་དཀོན་སྙིང་པོར་འཛིན་པའི་བླུན་པོ་ཁྱོད། །སྔོན་ཆད་ད་ལྟའི་སྤྱོད་ཚུལ་འདི་བཞིན་
དུ༑ ༑ཆོས་བརྒྱད་དཀར་ནག་ཁྲ་གསུམ་གདོན་ཆེན་པོ། །སྙིང་ལ་ཞུགས་པས་སྡུག་བསྔལ་བདེ་བ་རུ། །གཟུང་
ནས་གཏན་གྱི་མདུན་མ་རླུང་ལ་བཀུར། །ད་ནི་ཕན་བདེ་ལེགས་ཚོགས་སྒྲུབ་པའི་གཞི། །དལ་འབྱོར་གྲུ་
གཟིངས་ལན་ཅིག་རྙེད་པ་འདིས། །ངེས་ལེགས་རིན་ཆེན་གླིང་དུ་མ་ཕྱིན་པར། །འཁོར་བར་སྟོང་ལོག་
བྱས་ན་སྙིང་རྩ་རུལ། །ཞེས་པ་ནི་བར་སྐབས་ཀྱི་ཚིགས་སུ་བཅད་པའོ།། །།གཉིས་པ་སྙིང་པོ་ཇི་ལྟར་ལེན་
པའི་ཚུལ་ལ་སྐྱེས་བུ་ཆུང་ངུ་དང་ཐུན་མོང་བའི་ལམ་གྱི་རིམ་པ་ལ་བློ་སྦྱང་བ། སྐྱེས་བུ་འབྲིང་དང་ཐུན་མོང་



ལམ་རིམ་འཇམ་དཔལ་ཞལ་ལུང་།
61
བའི་ལམ་གྱི་རིམ་པ་ལ་བློ་སྦྱང་བ། སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱང་བ་དང་གསུམ། དང་པོ་
རྨི་ལམ་སྒྲོན་ལས། གང་ཞིག་ཐབས་ནི་གང་དག་གིས། །འཁོར་བའི་བདེ་བ་ཙམ་དག་ལ། །རང་ཉིད་
དོན་དུ་གཉེར་བྱེད་པ། ། དེ་ནི་སྐྱེས་བུ་ཐ་མར་ཤེས། །ཞེས་སྐྱེས་བུ་ཆུང་ངུ་ཕལ་པ་ཚེ་འདིའི་བདེ་བ་དོན་
དུ་གཉེར་ཞིང་སྡུག་བསྔལ་སྤོང་བ་ཙམ་ལྷུར་ལེན་པ་དུད་འགྲོ་དང་རིགས་མཐུན་པ་ལྟ་བུ་རྣམས་ནི་སྐབས་
འདིར་ངོས་འཛིན་པའི་སྐྱེས་བུ་ཆུང་ངུ་མ་ཡིན་ལ། འདིར་བསྟན་སྐྱེས་བུ་ཆུང་ངུ་ཁྱད་པར་ཅན་ཚེ་འདི་
དོན་དུ་མི་གཉེར་བར་ཕྱི་མའི་བདེ་བ་ཙམ་ལྷུར་ལེན་པ་ཞིག་དགོས་ནའང་། སྐབས་འདིར་ས་བཅད་དུ་ཐུན་
མོང་བའི་ལམ་ཞེས་གསུངས་པའི་ཚིག་གི་ནུས་པས་འཁོར་བ་མཐའ་དག་ལ་ཡིད་འབྱུང་བའི་སྔོན་དུ་ངན་
སོང་གསུམ་གྱི་སྡུག་བསྔལ་ལ་ཡིད་འབྱུང་བ་ཞིག་དགོས་པས་འདི་ལ་འཇིག་རྟེན་ཕྱི་མདོན་གཉེར་གྱི་བློ་བསྐྱེད་
པ༑ ༑འཇིག་རྟེན་ཕྱི་མར་བདེ་བའི་ཐབས་བསྟན་པ་གཉིས། དང་པོ་ལ་འཆི་བ་མི་རྟག་པ་བསམ་པ་དང་།
ངན་འགྲོའི་སྡུག་བསྔལ་བསམ་པ་གཉིས། དང་པོ་ནི་བླུན་རྨོངས་ལ་འཆི་བ་འོང་མི་འོང་གི་རྟོག་སྤྱོད་ཙམ་
ཡང་མི་བྱེད་ལ། ཕལ་ཆེར་ན་ནམ་ཞིག་འོང་སྙམ་པ་ཡོད་ཀྱང་མ་རྒས་ཀྱི་བར་དང་ལོ་ཟླ་ཞག་གྲངས་རེ་
རེ་བཞིན་ནས་མི་འཆི་སྙམ་པའི་དབང་གིས་འཆི་ནད་ཀྱིས་ཐེབས་པའམ་ལོ་བརྒྱ་ཕྲག་ལོན་ཀྱང་གསོན་དུ་
རེ་བའི་བསམ་པ་མངོན་གྱུར་དེས་དཔེར་ན་ཕྱོགས་གཞན་དུ་མི་འགྲོ་བར་སྡོད་པའི་བློ་ཡོད་ན་འགྲོ་གྲབས་
ཡེ་མི་བྱེད་པར་མཁར་རྩིག་པ་དང་སོ་ནམ་སོགས་ཀྱི་གཤོམ་ར་བྱེད་པ་བཞིན་ཚེ་འདིའི་མདུན་མ་འབའ་ཞིག་
གི་དབང་དུ་འགྲོ་ལ། བསམ་པ་དེ་ལས་ལོག་སྟེ་སང་ཙམ་ཡང་མི་འཆི་བའི་ངེས་པ་མེད། ཟླ་བ་རྙིང་མའི་
བརྒྱགས་གྲབས་བྱས་ཀྱང་དེའི་དུས་སུ་རང་ཉིད་ལུས་རྟེན་འདི་དང་དབྱིབས་མི་འདྲ་བར་རྭ་ཅོ་ཟིང་ངེ་བ་
ཞིག་ཏུ་མི་སྐྱེ་བའི་ངེས་པ་ཅི་ཡོད་སྙམ་པའི་བློ་ཞིག་དུར་རེ་བ་ཡོད་ཚེ། དཔེར་ན་ཡུལ་གཞན་དུ་མགྱོགས་
པར་འགྲོ་བའི་འདུན་པ་ཅན་དེ་གཞིས་སུ་སྡོད་པའི་གྲབས་མི་བྱེད་པར་ཁལ་རྟ་སོགས་བྱེས་ཀྱི་སྟ་གོན་ལྷུར་
ལེན་པ་ལྟར་མྱུར་དུ་འཆི་སྙམ་པའི་བློ་དེས་འདི་སྣང་གི་བྱ་བ་ལ་མི་བརྩོན་པར་ཚེ་ཕྱི་མར་ཕན་པའི་ཐབས་
ངམ་ངམ་ཤུགས་ཀྱིས་བྱེད་པ་ཆོས་ཉིད་ཡིན་པའི་ཕྱིར། ཆོས་འདི་དོན་དུ་གཉེར་བ་རྣམས་ནི་འཆི་བ་མི་



62 ལམ་རིམ་འཇམ་དཔལ་ཞལ་ལུང་།
རྟག་པའི་ཆོས་སྐོར་ལ་བློ་སྦྱོང་བ་གལ་ཆེ་བས་འདི་ལ་གསུམ། ངེས་པར་འཆི་བ་བསམ་པ། ནམ་འཆི་
ངེས་མེད་བསམ་པ། འཆི་བའི་ཚེ་ཆོས་མ་གཏོགས་པ་གཞན་གང་གིས་ཀྱང་མི་ཕན་པར་བསམ་པའོ། །དང་
པོ་ནི་མི་རྟག་པའི་ཚོམས་ལས། གང་ཡང་སངས་རྒྱས་རང་སངས་རྒྱས། །སངས་རྒྱས་རྣམས་ཀྱི་ཉན་
ཐོས་ཀྱང་། །སྐུ་ལུས་འདི་ནི་སྤོང་མཛད་ན། །སྐྱེ་བོ་ཕལ་པ་སྨོས་ཅི་དགོས། །ཞེས་དང་། ཚོམས་ལས།
གང་དུ་གནས་ནའང་འཆི་བས་མི་ཚུགས་པའི། །ས་ཕྱོགས་དེ་ནི་ཡོད་པ་མ་ཡིན་ཏེ། །བར་སྣང་ལ་མེད་
རྒྱ་མཚོའི་ནང་ནའང་མེད། །རི་བོ་རྣམས་ཀྱི་གསེབ་ཏུ་ཞུགས་ནའང་མིན། །ཞེས་རང་ཅག་རྣམས་ངེས་
པར་འཆི་སྟེ་སྔོན་བྱོན་པའི་ཡང་དག་པར་རྫོགས་པའི་སངས་རྒྱས་སྐྱེ་འཆི་ལ་དབང་ཐོབ་པ་རྣམས་ཀྱང་གདུལ་
བྱ་རྟག་འཛིན་ཅན་རྣམས་བསྐུལ་བའི་དོན་དུ་མྱ་ངན་ལས་འདས། དེ་བཞིན་དུ་རྒྱ་བོད་ཀྱི་པཎ་གྲུབ་རྒྱལ་
བློན་བྱང་ཆུབ་སེམས་དཔའ་སོགས་གང་ཟག་མཆོག་དམན་གྲངས་མེད་པ་བྱོན་པ་ཆོས་འབྱུང་དེབ་ཐེར་གཏམ་
རྒྱུད་སོགས་ལས་བཤད་པ་མཐའ་དག་མ་བརྟགས་པའི་གནས་སྐབས་སུ་ད་ལྟ་ཡོད་ཡོད་འདྲ་བ་ཞིག་འོང་ནའང་།
ལེགས་པར་དཔྱད་ན་བྱུང་བའི་གཏམ་ཙམ་མ་གཏོགས་ཡུལ་དུས་གནས་སྐབས་གང་ན་བཞུགས་མེད་པར་
མྱ་ངན་ལས་འདས་པའི་ཚུལ་བསྟན་ཟིན། རང་གི་མངོན་སུམ་གྱི་སྤྱོད་ཡུལ་ཅན་མཁན་སློབ་དཔོན་ཕ་མ་
མཆེད་གྲོགས་མཛའ་བཤེས་སོགས་དགྲ་གཉེན་བར་མའི་འགྲོ་བ་མཐའ་ཡས་པ་ཞིག་འཇིག་རྟེན་ཕ་རོལ་ཏུ་
སོང་༑ ༑དེ་ལྟ་ཁྲོམ་ཆེན་པོ་ཁྲི་ཕྲག་མང་པོ་ཚོགས་པའི་ཚེ་ནའང་དེར་འཁོད་པ་མཐའ་དག་དུས་ཚོད་འདི་
ནས་བཟུང་སྟེ་ལོ་བརྒྱ་ཚུན་གྱི་ནང་དུ་འཆི་བར་ངེས། སྔར་བྱུང་བའི་མི་འདི་བྱ་བར་མ་ཤི་བར་ཚེ་ཐར་
ཞེས་པ་མེད་ན་བདག་གཅིག་པུ་ལ་དམིགས་ཀྱིས་བསལ་ཏེ་འཆི་མི་དགོས་པ་ག་ལ་འོང་། ཚེ་ཚད་དྲུག་ཅུ་
ཁ་རལ་དུ་བཤད་པ་བཞིན་ཐུབ་ནའང་དབུགས་འབྱུང་རྔུབ་ཉི་ཁྲི་ཚིག་སྟོང་གི་ཞག་རེ་འཛད། ཞག་སུམ་
ཅུས་ཟླ་བ་འཛད། ཟླ་བ་བཅུ་གཉིས་ཀྱིས་ལོ་འཛད། ལོ་དེ་འདྲ་བ་བཅུ་གཉིས་ལ་ལོ་སྐོར་དུ་མིང་བརྟགས་
པ་ལྔ་ཙམ་སོང་བ་ན་ཚེའི་ཚད་ལ་ཡང་གཏུགས་པས་རྒྱ་ཆེ་རོལ་པ་ལས། སྲིད་གསུམ་མི་རྟག་སྟོན་ཀའི་སྤྲིན་
དང་འདྲ། །འགྲོ་བའི་སྐྱེ་འཆི་གར་ལ་བལྟ་དང་མཚུངས། །འགྲོ་བའི་ཚེ་འགྲོ་ནམ་མཁའི་གློག་འདྲ་སྟེ།



ལམ་རིམ་འཇམ་དཔལ་ཞལ་ལུང་། 63
རི་གཟར་འབབ་ཆུ་བཞིན་དུ་མྱུར་མགྱོགས་འགྲོ། ཞེས་ཚེ་སྐད་ཅིག་ཀྱང་མི་སྡོད་ལ། ཟས་ནོར་ལྟ་བུ་སྔོན་
མ་རྣམས་རིམ་གྱིས་ཟད་ཀྱང་སླར་གསར་པ་བསྣན་དུ་ཡོད་པ་ལྟ་བུ་མ་ཡིན་པར་ཚེ་ཟད་པ་ལ་གསར་དུ་བསྣན་
རྒྱུ་མེད་པས་སྤྱོད་འཇུག་ལས། ཉིན་མཚན་སྡོད་པ་ཡོད་མེད་པར། །ཚེ་འདི་རྟག་ཏུ་གོད་འགྱུར་ཞིང་། །སྣོན་
པའང་གུད་ནས་འོང་མེད་ན། །བདག་ལྟ་འཆི་བར་ཅིས་མི་འགྱུར། །ཞེས་སོགས་དཔེ་དང་གཏན་ཚིགས་
ཀྱི་སྒོ་ནས་ལེགས་པར་བསམས་ཏེ་ངེས་པར་འཆི་བ་འོང་བ་ཐག་མ་ཆོད་ཀྱི་བར་བསྒོམ་མོ།། གཉིས་པ་
ནི༑ ༑དེ་ལྟར་བསྒོམས་པས་མཐར་འཆི་བ་ལས་མ་འདས་མོད་རེ་ཞིག་དགྲ་འདུལ་གཉེན་སྐྱོང་གི་བྱ་བ་
དང་ཆོས་སྒྲུབ་པའི་མཐུན་རྐྱེན་སོགས་རྩོལ་བ་བྱས་ཏེ་མཐར་ཆོས་ཤིག་བྱའོ་སྙམ་ན། ཁམས་གསུམ་གྱི་
སེམས་ཅན་རྣམས་ལ་ཚེའི་ཚད་རེ་བཤད་ཀྱང་དེ་རིང་མཐའ་ལ་བཤད་བཤད་པ་བཞིན་དུ་ཐུབ་པའི་ངེས་པ་
ནི་སྒྲ་མི་སྙན་པ་མ་གཏོགས་པ་ལ་མེད་ལ། ཁྱད་པར་དུ་འཛམ་བུ་གླིང་པ་རྣམས་ནི་མཛོད་ལས། འདི་ན་
མ་ངེས་ཐ་མར་ནི། །ལོ་བཅུ་དང་པོ་དཔག་ཏུ་མེད། །ཅེས་ངེས་པ་ཤིན་ཏུ་ཆུང་བར་བཤད་ཅིང་། བཤད་
པ་ལྟར་རང་གིས་དངོས་སུ་མཐོང་བ་སྔོན་ཆད་རང་ལས་གཞོན་པ་ཤིན་ཏུ་མང་བ་ཞིག་ཤི་སོང་ཞིང་ད་ལྟ་
རང་ལས་རྒན་པ་མང་པོ་ཞིག་འདུག་པས་དེ་དག་གི་སྔོན་དུ་བདག་མི་འཆི་བའི་ངེས་པ་ག་ལ་ཡོད་དེ། ཚོམས་
ལས༑ རྣལ་ལ་དག་ཟས་བཅོས་སྨན་དཔྱད་སོགས་ཐབས་མང་པོའི་སྒོ་ནས་གསོན་པའི་རྐྱེན་མང་ངོ་སྙམ་
ན༑ ༑རིན་ཆེན་འཕྲེང་བ་ལས། འཆི་བའི་རྐྱེན་ནི་མང་བ་སྟེ། །གསོན་པ་ཡི་ནི་ཅུང་ཟད་ཅིག །དེ་དག་
རྣམས་ཀྱང་འཆི་བའི་ཡང་
། །དེ་བས་རྟག་ཏུ་ཆོས་མཛོད་ཅིང་། ཅེས་ཟས་མ་འཕྲོད་པ། སྨན་ལོག་པ།
གནས་ཁང་རྡིབ་པ། གྲུ་བཤན་ཞིག་པ། མཛའ་བོས་བསླུས་པ་སོགས་གསོན་རྐྱེན་འཆི་རྐྱེན་དུ་འགྱུར་བ་
ཤིན་ཏུ་མང་། མར་མེ་ལ་སྡོང་བུ་དང་མར་ཁུ་ལ་སོགས་པ་རིང་དུ་གནས་པའི་རྐྱེན་དུ་མ་ཡོད་ཀྱང་རླུང་
ལྟ་བུས་བསྐྱོད་དེ་གློ་བུར་དུ་འཆི་བ་བཞིན། ཚེའི་འཕེན་པ་མ་ཟད་ཀྱང་འབྱུང་བ་འཁྲུགས་པ། བར་དུ་གཅོད་
པའི་བགེགས་ཕན་གནོད་རེས་འཇོག་ཏུ་བྱེད་པའི་གདོན་སོགས་ཉེར་འཚེ་ཤིནཏུ་མང་བས་བཤེས་སྤྲིང་ལས།
ཚེ་ནི་གནོད་མང་རླུང་གི་བཏབ་པ་ཡི། ཆུ་ཡི་ཆུ་བུར་བས་ཀྱང་མི་རྟག་ན། །དབུགས་རྔུབ་དབུགས་འབྱུང་



ཚ4 ལམ་རིམ་འཇམ་དཔལ་ཞལ་ལུང་།
གཉིད་ཀྱིས་ལོགས་པ་ལས། །སད་ཁོམ་གང་ལགས་དེ་ནི་ངོ་མཚར་ཆེ། །ཞེས་གང་ལ་བསམས་ཀྱང་ནམ་
འཆི་ཆ་མེད་པར་མྱོང་བ་ཐོན་ངེས་ཀྱི་བར་བསྒོམས་པས་རང་ལ་དགྲ་མ་རུང་བ་ཞིག་འོང་བར་ངེས་ཤིང་
དུས་གང་ལ་འོང་མ་ངེས་ན་ཉིན་རེ་ཞིང་ཟོན་བྱེད་པ་དང་འདྲ་བས་གནད་ཆེའོ། གསུམ་པ་ནི་སྤྱོད་འཇུག་
ལས༑ ༑གཤིན་རྗེའི་ཕོ་ཉས་ཟིན་པ་ལ། །གཉེན་གྱིས་ཅི་ཕན་བཤེས་ཅི་ཕན། །དེ་ཚེ་བསོད་ནམས་གཅིག་
སྐྱབས་ན། །དེ་ཡང་བདག་གིས་མ་བསྟེན་ཏོ། །ཞེས་འཆི་བ་མི་རྟག་པར་གྲགས་པའི་ལམ་པོ་ཆེ་རི་གཟར་
གྱི་ཐབ་འདྲ་བ་དེ་ངེས་པར་འོང་བའི་དུས་ལ་བབ་པའི་ཚེ་རྫས་སྔགས་ཏིང་འཛིན་དང་དཔའ་བོའི་མཚོན་གྱིས་
མི་བཟློགས། ཕྱུག་པོའི་ནོར་གྱིས་བསླུ་བ་དང་སྨྲ་མཁས་གཏམ་གྱིས་འདྲིད་དུ་མེད་ཅིང་། གཉེན་བཤེས་
མང་པོས་མཐའ་ནས་བསྐོར། སྟོབས་དང་ལོངས་སྤྱོད་འཁོར་ལོས་སྒྱུར་རྒྱལ་ལ་འགྲན་དུ་བཟོད་པ་རྣམས་
ཀྱང་འཁྲིད་པ་དང་འཁྱེར་བའི་དབང་ལྟ་ཅི་སྨོས། མའི་མངལ་ནས་ལྷན་ཅིག་ཏུ་འགྲོགས་པའི་ལུས་འདི་
ཡང་ཙམ་གྱིས་གཞག་སྟེ་རྣམ་པར་ཤེས་པ་གཅིག་པུ་དབང་མེད་དུ་འགྲོ་བའི་ཚེ་རྗེས་སུ་འབྲང་ཞིང་ཕན་ཐོགས་
པ་ནི་སྔོན་བསགས་ཀྱི་དགེ་བ་སོགས་དམ་པའི་ཆོས་ཁོ་ན་ལས་མི་འདུག་སྙམ་དུ་མྱོང་བ་ཐོན་པར་བསྒོམ་མོ།
བླུན་པོ་ལ་ལ་འཆི་བའི་ཆོས་ཀྱིས་ཕན་པ་དེ་འཆི་མི་དགོས་པ་ཞིག་ལ་གོ་བར་སྣང་མོད། འདི་པའི་ལུགས་
ལ་མི་འཆི་བ་མ་ཡིན་ཡང་འཆི་ལུགས་མི་གཅིག་སྟེ། ཆོས་པ་རབ་འཆི་བ་ལ་བྲོད། འབྲིང་མི་མཚེར།
ཐ་མ་མི་འགྱོད་བྱ་བ་བཀའ་གདམས་གོང་མའི་གསུང་འཕྲོས་ལས་བྱུང་བ་ཡིན་ནོ། །སྨྲས་པ། ལས་ཉོན་
དབང་གིས་འཕངས་པའི་སྐྱེ་སྲིད་འདི། །གྲུབ་ཙམ་ཉིས་ནས་མི་རྟག་འཆི་བའི་དྲུང༌། །ཅུང་ཟད་ངལ་གསོ་
མེད་པར་འགྲོ་བཞིན་དུ། །གཏན་དུ་སྡོས་གྲབས་བྱེད་ལས་བླུན་པ་སུ། །ལོ་ཟླ་ཚེས་ཀྱི་མ་ངེས་དུས་མིན་
དུ༑ ༑རྒན་གཞོན་གོ་རིམ་མེད་པར་འཆི་བ་དག །མཐོང་བཞིན་ནམ་འཆིའི་ཆ་ལ་དུས་འདེབས་པའི། ཆུ་
བུར་མིག་ལྡན་ཁྱོད་ཉིད་ཅེར་རེ་ལོང་། །ནམ་ཡང་མི་འབྲལ་དཀར་པོ་དགེ་བའི་གྲོགས། །སྤངས་ནས་
ཁྲེལ་ཆུང་མཛའ་བཤེས་འཁོར་གཡོག་ནོར། །རྟག་ཏུ་ཕན་པར་སེམས་ཁྱོད་བར་དོ་ཡི། །བགྲོད་དཀའི་
འཕྲང་དེར་གཅིག་པུར་ཕྱིན་གྱིས་དོགས། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། །གཉིས་



ལམ་རིམ་འཇམ་དཔལ་ཞལ་ལུང་། 65
པ་ངན་འགྲོའི་སྡུག་བསྔལ་བསམ་པ་ལ་དམྱལ་བ། དུད་འགྲོ། །ཡི་དྭགས་ཀྱི་སྡུག་བསྔལ་བསམ་པ་དང་
གསུམ༑ ༑དང་པོ་ལ་ཚ་དམྱལ་དང༌། གྲང་དམྱལ་གཉིས། དང་པོ་ནི། དེ་ཡང་གོང་དུ་འཆི་བ་མི་རྟག་
པའི་ཆོས་སྐོར་སྒོམ་པའི་རྒྱུ་མཚན། དེ་ལྟར་ཤི་བའི་འོག་ཏུ་མར་མེ་ཤི་བའམ་རྩ་ཕུང་མེས་སྲེགས་པ་ལྟར་
རིགས་འདྲ་ཕྱི་མ་རྒྱུན་ཆད་པ་ཞིག་ནི་མི་འོང་། ངེས་པར་སྐྱེ་བ་ཞིག་ལེན་པ་ལས་འོས་མེད། སྐྱེ་བ་དེ་ཡང་
བདེ་འགྲོ་དང་ངན་འགྲོ་གང་རུང་ཞིག་ཏུ་སྐྱེ་བ་ལས་འདས་པས་བདེ་འགྲོར་སྐྱེ་བའི་རྒྱུ་དགེ་བ་ནི་སྔོན་ཆད་
རང་ཉིད་ཀྱི་བློ་བདེ་སིང་ངེ་བསགས་པ་ཞིག་ནི་མི་དྲན་ཞིང་ཚེ་རབས་སྔོན་པ་རྣམས་སུ་བསགས་མ་བསགས་
ཀྱང་ཆ་མེད། མི་དགེ་བའི་ལས་ནི་རྒྱལ་པོའི་བང་མཛོད་བཞིན་དུ་གང་ལ་བལྟས་བལྟས་ནས་སོགས་འདུག
དེའི་འབྲས་བུ་ངན་སོང་གི་སྡུག་བསྔལ་ཞིག་མྱོང་དགོས་བྱུང་ན་ལུས་འདི་ག་ལ་བྱུང་བ་དང་ལུས་གཞན་དུ་
འཕོས་ནས་བྱུང་བར་ཁྱད་མེད། དེ་ལྟ་མ་བརྟགས་པའི་གནས་སྐབས་སུ་རྨ་འབྲས་ཀྱི་ནད་བྱུང་བ་ལྟ་བུ་དེ་
གའི་ཐད་ཀྱིས་ཤ་རུས་ཀྱི་ཐོག་ཏུ་མྱོང་བ་འདྲ་ཞིག་འདུག་ནའང་དོན་དུ་མྱོང་བྱེད་ནི་སེམས་ཡིན་ཏེ། མིན་
ན་ཤི་བའི་འོག་ཏུ་རོ་ལ་མཚོན་བསྣུན་པ་ལ་ཡང་ན་ཚ་འབྱུང་དགོས་པ་ལ་མི་འབྱུང་བར་ངེས་པས་དེ་རིང་
ལྷ་མའི་དཔལ་འབྱོར་མྱོང་བཞིན་པའི་སེམས་འདིའི་ཐོག་ཏུ་སང་ན་མནར་མེད་ཀྱི་སྡུག་བསྔལ་མི་འབྱུང་
བའི་ངེས་པ་ཅི་ཡོས། དེ་དག་གི་ཚུལ་ལ་ཡིད་འབྱུང་སྐྱེ་བ་ལ་མགོན་པོ་ཀླུ་སྒྲུབ་གྱིས། རབ་ཏུ་ཚ་ཞིང་གྲང་
བ་ཡི། དམྱལ་བ་ཉི་མ་གཅིག་བཞིན་དྲན། ཞེས་གསུངས་པ་ལྟར་དམྱལ་བའི་སྡུག་བསྔལ་དེ་བསམ་དགོས་
ཏེ༑ ༑བསམ་ཚུལ་དེ་ལྟ་ཕལ་ཆེར་ལུང་དང་དེའི་ཚིགས་བཅད་ཡམ་མེ་བ་ཞིག་ངག་ཏུ་བརྗོད་ནས་ཁ་ཕྱིར་
བལྟས་ཀྱི་ཤེས་པས་གཞན་གྱིས་སྡུག་བསྔལ་ལ་བལྟ་བ་ལྟ་བུ་བྱེད་པ་དེ་རྒྱུད་ཐོག་ཏུ་ཡེ་མི་ཁེལ་ཏེ། དཔེར་
ན་རྒྱལ་པོའི་ཁྲིམས་རར་ནག་ཅན་ཞིག་ཆད་ལས་ཀྱིས་ནན་ཏུར་སྣ་ཚོགས་བྱེད་པ་མཐོང་བ་ན། སེམས་
དགེ་བ་རྣམས་དེ་ལ་བརྟེན་པའི་ངེས་འབྱུང་དང་སྙིང་རྗེ་སྐྱེ་བ་འོང་ནའང་ཕལ་ཆེ་བ་ནི་སྟོད་མོ་དང་ཉམས་
དགའ་བའི་སྣང་བ་སྐྱེ་མོད། སྣང་བདེ་ག་སྐྱེ་བཞིན་པའི་མི་དེ་ཁྲིམས་རར་ཁྲིད་ནས་ཡན་ལག་ལྕགས་ཀྱིས་
བཅིང་བ་སོགས་བྱས་བྱུང་ཚེ་སྔར་གྱི་བདེ་སེམས་དེ་སྐད་ཅིག་ཀྱང་མི་བཟོད་པའི་སྡུག་བསྔལ་གྱིས་སེམས་



66 ལམ་རིམ་འཇམ་དཔལ་ཞལ་ལུང་།
སུ་གྱུར་ནས་འདི་ལས་ཐར་ན་ཅི་མ་རུང་སྙམ་པ་མ་གཏོགས་བློ་གཞན་མངོན་གྱུར་མི་སྐྱེ་བ་དང་འདྲ་བས།
སྐབས་འདིས་མཚོན་པའི་འཁོར་བའི་སྡུག་བསྔལ་སྒོམ་པའི་སྐོར་ཕལ་ཆེར་ལ་རང་ཉིད་འགྲོ་བ་རིགས་དྲུག་
གང་ཡིན་པ་དེར་སྐྱེས་ནས་སྡུག་བསྔལ་དེ་རང་ཐོག་ལ་བྱུང་བའི་ཚུལ་གྱིས་བློ་ནང་དུ་བཀུག་ནས་སྒོམ་དགོས་
པའི་ཕྱིར་ན། ཞེ་སྡང་གི་མཐུས་བསགས་པའི་མི་དགེ་བའི་འབྲས་བུ་དམྱལ་བའི་བར་སྲིད་གྲུབ་པའི་ཚེ་ལུས་
ལ་བསིལ་བའི་སྣང་བ་ཤར་ཏེ་ཚ་བ་དོན་དུ་གཉེར་བ་ན་བར་སྲིད་འགགས་ནས་ཚ་དམྱལ་དུ་སྐྱེ་བར་བཤད་
པས༑ ༑ སྤྱི་ཁྱབ་ཏུ་འོག་ཐམས་ཅད་ལྕགས་སྲེགས་ཀྱིས་གཞི། ཁོར་ཡུག་ལྕགས་སྲེགས་ཀྱིས་ར་བ། སྟེང་
འོག་མེ་ལྕེ་ཀུན་ཏུ་འབར་ཞིང་འཁྲུག་པའི་ནང་དུ། ཡང་སོས་ནི། བཤད་མ་ཐག་པའི་གནས་དེ་འདྲ་བ་
ཞིག་ཏུ་རང་ཉིད་མངོན་སུམ་དུ་སྐྱེས་འདུག་སྙམ་དུ་འབད་ནས་བསྒོམས་པས་ལུས་རྟེན་ཡམ་ཡམ་པ། སེམས་
འཇིགས་ཞུམ་ཞུམ་པ་འོང་ངོ༌། །དེ་ལྟ་བུ་བྱུང་བ་ན་དེར་སྐྱེས་ཀྱི་རྣམ་པ་དངོས་སུ་མྱོང་རྒྱུ་ཡོད་པ་ལྟ་བུ་མ་
བྱུང་གི་བར་གསལ་གདབ། དེ་ན་ནམ་མཁའ་ལས། ཁྱོད་རྣམས་ཡང་སོས་པར་གྱུར་ཅིག་པའི་སྒྲ་བྱུང་
བ་དང་གསོས་ཏེ་སྔར་ལྟར་མཚོན་བསྣུན་པ་སོགས་ཀྱིས་སྡུག་བསྔལ་ཁོར་མོ་ཡུག་ཏུ་བསྒོམ། དེ་ལྟར་ཉམས་
ལེན་རྡོ་རུས་ཐུག་པ་བྱས་པས་ཟས་སྐོམ་གྱི་དང་ཁ་འགགས་པ་སྙམ་བྱེད་པ་དང་། བྲེ་མོའི་གཏམ་དང་འདུ་
འཛིའི་གཡེང་བ་ལ་མི་སྤྲོ་ཞིང་། སྤྱོད་ལམ་མཐའ་དག་ཏུ་འབད་པ་མེད་པར་སྡིག་སྤོང་དགེ་སྒྲུབ་ལ་ངང་
གིས་འཇུག་པ་ཞིག་འོང་། སྔར་གྱིས་སེམས་དང་སྤྱོད་ཚུལ་སོ་ན་འདུག་ཚེ་ཆོས་དང་གང་ཟག་ཐ་དད་དུ་
སོང་བ་ཡིན་ནོ། །ཐིག་ནག་ནི། དམྱལ་སྲུང་རྣམས་ཀྱིས་ལུས་ལ་ཐིག་བརྒྱད་བཏབ་སྟེ་མཚོན་ཆས་གཤེག་
པར་བྱེད་དོ། །བསྡུས་འཇོམས་ནི། དམྱལ་བ་བརྒྱད་ཀར་རིམ་པ་བཞིན་སྐྱེ་དགོས་པ་མིན་ཡང་འདིར་
འཁྲིད་རིམ་ལྟར་སྒོམ་པའི་དབང་དུ་བྱས་ཏེ་སྔར་གྱི་སྡུག་བསྔལ་དེ་ལས་འབྲོས་པའི་སྣང་བ་ཤར་ཏེ་ཕྱིན་པ་
ན་རིར་ལུག་གླང་སེང་ལྟ་བུའི་གདོང་པ་ཅན་གྱི་བར་དུ་ཆུད་དེ་བཙིར་བ་ན་སྒོ་ཐམས་ཅད་ནས་ཁྲག་གི་རྒྱུན་
འབབ་པོ། །དུ་འབོད་ནི། ཡང་བྲོས་པས་ལྕགས་ཀྱིས་ཁང་པའི་ནང་དུ་སླེབ་པ་ན་སྒོ་དབྱེར་མེད་དུ་འགྲིག་
སྟེ་ཕྱོགས་ཀུན་ནས་མེ་འབར་ཏེ་བསྲེགས་པས་དེ་འབྲོས་ས་ཡང་མི་འདུག་སྙམ་ནས་ངུ་འབོད་ལྷང་ལྷང་བ་



ལམ་རིམ་འཇམ་དཔལ་ཞལ་ལུང་། 67
བྱེད་དོ། །ངུ་འབོད་ཆེན་པོ་ནི་ལྕགས་ཁང་དེ་ག་ལ་ལྕགས་ཁང་གཅིག་གིས་བསྐོར་ཏེ་བསྒོམ་པར་བཤད་ཀྱང་
བླ་མའི་བཞེད་པ་ལྕགས་ཁང་དེ་ནས་ཐོན་ཏེ་བྲོས་པ་ན་ལྕགས་ཁང་ཉིས་རིམ་དུ་ཆུད་དེ་སྡུགས་བསྔལ་སྔོན་
མ་ལས་ཉིས་འགྱུར་གྱིས་ཆེ་བ་ནི་བསམ་པའི་ཁྱད་པར་ལྕགས་ཁང་ནང་མ་ནས་ཐོན་སྲིད་ཀྱང་ཕྱིན་མ་ལས་
མི་ཐོན་སྙམ་པ་སྟེ། དཔེར་ན་བཙོན་ཁང་ལ་གྱང་ཉིས་རིམ་དུ་ཡོད་ན་གྱང་ནང་མ་བརྟོལ་ཐུབ་ཀྱང་ཕྱི་མ་
བརྟོལ་མ་ཐུབ་དོགས་པས་བསྡུག་བསྔལ་བ་བཞིན་ནོ། །ཚ་བ་ནི་ལྕགས་ཀྱི་གསལ་ཤིང་མེ་འབར་བས་འཕོངས་
དང་སྤྱི་བོའི་བར་ཏལ་མར་ཕུག་སྟེ་དབང་པོའི་སྒོ་ཐམས་ཅད་ནས་མེ་འབར་བ་དང་། ལུས་རིལ་བུ་ཁྲོ་ཆུའི་
ནང་དུ་འཚོད་པའོ། །རབ་ཏུ་ཚ་བ་ནི་གསལ་ཤིང་རྩེ་གསུམ་གྱིས་དབུས་མ་སྤྱི་བོ་དང་གཡས་གཡོན་ཕྲག་
པ་ནས་ཐོན་པ་དང་། ལྕགས་སྲེགས་ལེབ་མོ་ལུས་ལ་སྣམ་བུ་ལྟར་དཀྲི་བ་དང་། ཁྲོ་ཆུའི་ནང་དུ་འཚོད་པ་
ན་ཤ་ཁྲག་རྣམས་ཞིག་སྟེ་ཀེང་རུས་ལྟར་འགྲོ་བའོ། །མནར་མེད་ནི་ཕྱོགས་མཚམས་ཀུན་ནས་མེ་འབར་
བས་ལུས་དག་མེ་དབྱེར་མེད་པ་ལྟ་བུའི་ཚུལ་གྱིས་ངུ་བའི་སྐད་ཐོས་པ་ཙམ་མོ། །སྡུག་བསྔལ་དེ་དག་ཀྱང་
ཡུན་ཐུང་ངུ་ཙམ་ཞིག་གིས་མི་ཆོག་སྟེ། ཆོས་མངོན་པ་ལས། མིའི་ལོ་ལྔ་བཅུ་ལ་འདོད་ལྷའི་ཉིན་ཞག་
གཅིག་ཏུ་བྱེད་པས་སོགས་ཅུང་ཟད་གོ་དཀའ་ཞིང་མི་གསལ་བས། དམྱལ་བ་བརྒྱད་པོའི་ནང་གི་ཚེ་ཐུང་
ཤོས་ཡང་སོས་པའི་ཚེ་ཚད་མི་ལོ་ཁྲག་ཁྲིག་ཆེན་པོ་གཅིག་དང་ཁྲག་ཁྲིད་དྲུག་ཐེར་འབུམ་ཆེན་པོ་གཉིས་ཡིན་
པས༑ ༑གཞན་རྣམས་རིམ་གྱིས་ལོག་པོར་འཕར་ཚུལ་བསམས་ན་སྙིང་འགས་པར་ཐུག་པ་ལས་འོས་ཅི་
ཡོད་བཤེས་སྤྲིང་ལས། ཇི་སྲིད་མི་དགེ་དེ་ཟད་མ་གྱུར་པ། །དེ་སྲིད་སྲོག་དང་འབྲལ་བར་མི་འགྱུར། ཞེས་
པ་ལྟར་ན་དེ་ལྟའི་རང་ཅག་རྣམས་ཀྱི་སྤྱོད་ཚུལ་དང་བཅས་ཏེ་དེ་ལས་ཡུན་རིང་བ་ཞིག་མི་འོང་བའི་ངེས་པ་
ཅི་ཡོད་སྙམ་དུ་ཡིད་འཁལ་ངེས་ཤེས་པའི་བར་དུ་བསྒོམ་མོ། གཉིས་པ་ནི། དམྱལ་བའི་བར་སྲིད་པ་དེའི་
ལུས་ལ་ཚ་བའི་རྣམ་པར་ཤར་བས་གྲང་བ་ལ་དགའ་བའི་བསམ་པས་རྐྱེན་བྱས་ཏེ་བར་སྲིད་འགགས་ནས་
མཐའ་ཐམས་ཅད་གངས་རིའི་ཕྲེང་བས་བསྐོར་བ་འོག་ཁ་བའི་ཐང་དང་འཁྱག་རོམ་གྱི་གཅོང་རོང་ཟབ་
མོ༑ ༑སྟེང་ཁ་བ་བུ་ཡུག་འཚུབས་པ། མུན་པས་གཏིབས་ཤིང་རླུང་དྲག་པོས་བཏབ་པའི་གནས་དང་དེར་



68 ལམ་རིམ་འཇམ་དཔལ་ཞལ་ལུང་།
སྐྱེ་ཚུལ་སོགས་ནི་ཚ་གྲང་གི་ཁྱད་པར་མ་གཏོགས་སྔར་ལྟར་ལ། བྱེ་བྲག་ཏུ་ཆུ་བུར་ཅན་ནི་ཁ་བའི་བུ་ཡུག་
ཆེན་པོ་རླུང་གིས་ཕྱོགས་བཞི་ནས་བཏབ་སྟེ་ལུས་ལ་ཕོག་པས་ཆུ་བུར་བྱུང་ཞིང་འཁུམས་པའོ། །ཆུ་བུར་
རྡོལ་བ་ནི་དེ་ལས་རྣག་ཁྲག་འཛག་པའོ། །ཨ་ཆུ་ཟེར་བ་ནི་སྡུག་བསྔལ་ཆེར་བ་ནི་སྡུག་བསྔལ་ཆེར་སོང་
བས་སྐད་ཀྱི་གདང་དྲག་པོར་འདོན་པའོ། །ཀྱི་ཧུད་ཟེར་པ་ནི་སྡུག་བསྔལ་དེ་བས་ཆེར་སོང་བས་སྐད་ཀྱི་
གདངས་ཆག་སྟེ་རྐན་གྱི་ཕུག་ནས་འདོན་པའོ། །སོ་ཐམ་ཐམ་པ་ནི་སྡུག་བསྔལ་སྔར་ལས་ཀྱང་ཇེ་ཆེར་འཕེལ་
བས་སྐད་འདོན་མ་ནུས་པར་སོ་ཐམ་ཐམ་བྱེད་པའོ། ཨུཏྤལ་ལྟར་གས་པ་ནི་རླུང་ཆེན་པོས་བཏབ་པས་ཁ་
དོག་སྔོ་ཞིང་སེར་ཆུང་ཕྲ་མོ་ཁ་དྲུག་ཏུ་གས་པའོ། །པདྨ་ལྟར་གས་པ་ནི་པགས་པ་སྔོན་པོ་རྣམས་ཞུས་ཏེ་ཤའུ་
དམར་ཧུ་རེ་བ་ཚལ་བ་བཅུར་གས་པའོ། །པདྨ་ལྟར་ཆེར་གས་པ་ནི་མདོག་སྔོན་མ་ལྟར་ལ་སེར་ཁ་བརྒྱའམ་
དེ་བས་ཀྱང་མང་བ་སྟེ། སྐྱེས་རབས་ལས། མེད་པར་ལྟ་བ་ཚེ་རབས་ཕྱི་མ་ལ། །གནས་པ་དེ་ན་མུན་
ནག་རླུང་གྲང་ལྡང༌། །དེས་ནི་རུས་པའང་འཇིག་པའི་ནས་སློང་ན། །བདག་ལ་ཕན་འདོད་སུ་ཞིག་དེ་རུ་
འཇུག ༑ཅེས་སོ། །སྡུག་བསྔལ་དེ་ཡང་མ་ག་དྷའི་བྲེ་བོ་ཆེའི་ཁལ་བརྒྱད་ཅུ་འགྲོ་བའི་ཏིལ་གྱིས་བང་བ་
ནས་ལོ་བརྒྱ་བརྒྱ་ན་ཏིལ་རེ་ཕྱུང་བས་དེ་ཟད་པའི་ཚེ་ཆུ་བུར་ཅན་གྱིས་ཚེ་ཚད་དུ་བཤད་པ་སོགས་ལ་ལུས་
འདར་བ་དང་ཡིད་སྐྱོ་ཤས་ཀི་སྣང་བ་དྲག་ཏུ་བསྐྱེད་དོ། །དེ་ལྟར་དམྱལ་བ་ཚ་གྲང་གི་སྡུག་བསྔལ་བཅུ་དྲུག་
པོ་འདི་རྒྱུད་ཐོག་ཏུ་ཁེལ་ངེས་ཤེས་པའི་སྡུག་བསྔལ་ལ་ཡིད་འབྱུང་སྐྱེས་ན་ཉེ་འཁོར་དང་ཉི་ཚེ་བའི་དམྱལ་
བ་སོགས་རྒྱས་བཤད་རྣམས་ལ་ཤུགས་ཀྱིས་ཡིད་འབྱུང་གི་མྱོང་བ་ཐོན་འོང་བས། ཧ་ཅང་རྒྱས་པར་མི་
སྤྲོ་ན་འདི་ཙམ་གྱིས་ཆོག་གསུང་། ཟླ་བ་གཉིས་ཙམ་གྱིས་ལོང་ཡོད་ན་ཉེ་འཁོར་ཉི་ཚེའི་སྡུག་བསྔལ་གྱི་དམིགས་
སྐོར་སྤྲོས་ཏེ་མཛད་པ་ཡི་གེ་ཚོགས་ཀྱིས་འཇིགས་ཏེ་མ་བཀོད་པས་གཞན་ལས་ཤེས་པར་བྱའོ། །གཉིས་
པ་དུད་འགྲོའི་སྡུག་བསྔལ་བསམ་པ་ནི་བཤེས་སྤྲིང་ལས། དུད་འགྲོའི་སྐྱེས་གནས་ན་ཡང་གསོད་པ་དང་།
བཅིང་དང་རྡེག་སོགས་སྡུག་སྔལ་སྣ་ཚོགས་པ། ཞི་གྱུར་དགེ་བ་སྤངས་པ་རྣམས་ལ་ནི། །གཅིག་ལ་གཅིག་
ཟ་ཤིན་ཏུ་མི་བཟད་པ། །ཞེས་དུད་འགྲོ་ལ་བྱིངས་དང་ཁ་འཐོར་བ་གཉིས་སུ་ས་སྡེ་ལས་བཤད་པའི་བྱིངས་



ལམ་རིམ་འཇམ་དཔལ་ཞལ་ལུང་། 69
ན་གནས་པ་ནི་རི་རབ་ཀྱི་ཆུ་མཚམས་མན་ཆད་ཀྱི་ཁོངས་སུ་ཡོད་དེ་ལུས་ཀྱི་ཆེ་ཆུང་སོགས་མ་ངེས་པ་སྣ་
ཚོགས་འབྲུའི་ཕུང་པོ་ལྟར་སྤུངས་པ་རྣམས་ནི་ཆེ་བས་ཆུང་བ་ཁྱུར་མིད་དང་ཆུང་བས་ཆེ་བའི་ལུས་འབུགས་
པ་དང་། གཞན་དག་མུན་པ་ཤིན་ཏུ་གནག་པས་ལག་པ་བརྐྱང་བསྐུམས་ཙམ་ཡང་མི་མཐོང་བ་དང་། རྒྱ་
མཚོར་གནས་པའི་ཆུ་སྲིན་སོགས་ནི་གནས་དང་བཟའ་བཏུང་དང་གྲོགས་ལ་ངེས་པ་མེད་པའོ། །ཁ་འཐོར་
བའི་རི་དྭགས་རྣམས་ནི་ལིངས་པ་དང་ཁྱི་དང་གཅན་གཟན་སོགས་ཀྱིས་དབང་མེད་དུ་འདེད་པ། བདག་
ཏུ་བཟུང་བ་རྣམས་ནི་གསོད་རྡེག་བཀོལ་བ། གཞན་ཡང་ཀླུའི་རིགས་རྣམས་ནི་བྱེ་ཚན་དང་མཁའ་ལྡིང་
གི་འཇིགས་པ། །སྲོག་ཆགས་ཕྲ་མོ་རྣམས་ནི་རྐྱེན་ཅུང་ཟད་ཙམ་གྱིས་འཆི་བ་སོགས་དང་། མཐའ་དག་
ཀྱང་བླང་དོར་མི་ཤེས་པའི་རང་བཞིན་ཅན་ཏེ། རང་ཉིད་བཤད་མ་ཐག་པའི་དུད་འགྲོ་དེ་དག་ཅི་རིགས་
པར་སྐྱེས་པ་དང་སྡུག་བསྔལ་གྱི་མྱོང་ཚུལ་སོགས་ཀྱིས་ཉམས་ལེན་མྱོང་བ་སྐྱེ་ངེས་སུ་བསྒོམ། ཚེའི་ཚད་
ནི་རིང་བ་རྣམས་བསྐལ་པ་ཙམ་ནས། ཐུང་བ་ཉིན་ཞག་ཀྱང་ཡོད་པས་མཐའ་གཅིག་ཏུ་མ་ངེས་སོ། །གསུམ་
པ་ཡི་དྭགས་ཀྱི་སྡུག་བསྔལ་ནི་བཤེས་སྤྲིང་ལས། ཡི་དྭགས་ན་ཡང་འདོད་པས་ཕོངས་པ་ཡིས། །བསྐྱེད་
པའི་སྡུག་བསྔལ་རྒྱུན་ཆགས་མི་འཆོས་པ། །བཀྲེས་སྐོམ་གྲང་དྲོ་ངལ་དང་འཇིགས་པ་ཡིས། །བསྐྱེད་པ་
ཤིན་ཏུ་མི་བཟད་བསྟེན་འཚལ་ལོ། །ཞེས་ཡི་དྭགས་ལ་རིགས་གསུམ་དུ་ཡོད་པར་བཤད་པའི་ཕྱིའི་སྒྲིབ་
པ་ཅན་ནི་ལྗོན་པའི་འབྲས་བུ་དང་ཆུ་ཀླུང་སོགས་མཐོང་སྟེ་ལོངས་སྤྱོད་པར་ཕྱིན་པ་ན་མཚོན་ཆ་ཐོག་པས་
བསྲུང་བའམ་རྣག་ཁྲག་སོགས་སུ་མཐོང་བའོ། །ནང་གི་སྒྲིབ་པ་ཅན་ནི་གྲོང་ཁྱེར་སེར་སྐྱ་ཞེས་བྱ་བ་ཆུ་དང་
རྩེ་ཤིང་སོགས་འདོད་པའི་དངོས་པོ་ཅི་ཡང་མེད་པ་དེར་ཟས་སྐོམ་མི་རྙེད་པ་དང་། ཅུང་ཟད་རྙེད་ཀྱང་ཁ་
ཁབ་མིག་མགྲིན་པ་རྟ་རྔ་ལྟོ་བ་རི་རབ་ཡན་ལག་འཇག་མ་ལྟ་བུར་གྱུར་པའི་དབང་གིས་ཟས་ཁར་མི་ཤོང་།
ཉུང་ཟད་སོང་བ་རྣམས་མགྲིན་པ་ནས་མི་ཐར། ཐར་ཀྱང་ལྟོ་བ་མ་ཁེངས་པས་སྡུག་བསྔལ་བའོ། །ཟས་
སྒོམ་ཀྱིས་སྒྲིབ་པ་ཅན་ནི་ཟས་སྐོམ་རྣམས་ཀྱང་མེ་འབར་ནས་ལུས་འཚིག་པ་དང་། བཤང་གཅི་དང་རང་
ཤ་ཟ་བས་ཉམ་ཐག་པའོ། །གཞན་ཡང་སོས་ཀ་ཟླ་བའི་རེག་བྱ་ཚ་ཞིང་དགུན་ཉི་མ་གྲང་བ། བལྟས་པ་



70 ལམ་རིམ་འཇམ་དཔལ་ཞལ་ལུང༌།
ཙམ་གྱིས་ཆུ་ཀླུང་བསྐམས་ཏེ་ངམ་གྲོག་ཏུ་འཆར་བ་སོགས་བཀྲེས་སྐོམ་གྱིས་སྡུག་བསྔལ་སྣ་ཚོགས་མྱོང་
བ་དེ་དག་ཏུ་བཤད་མ་ཐག་པའི་ཡི་དྭགས་དེ་འདྲའི་གཟུགས་སུ་རང་ཉིད་སྐྱེས་པར་བསམས་ཏེ་རྒྱུད་ཐོག་ཏུ་
ཁེལ་ངེས་ཤེས་པ་ཞིག་བསྒོམ་མོ། །སྡུག་བསྔལ་དེ་ཡང་ཡུན་ཐུང་ངུ་ཙམ་མ་ཡིན་པར་མི་ལོ་ཆིག་ཁྲི་ལྔ་སྟོང་
མྱོང་དགོས་པར་བཤད་པ་སོགས་ལ་རྗེས་སུ་དཔག་ཏེ་བསམས་ན་ངེས་འབྱུང་བཅོས་མིན་སྐྱེ་བར་སྣང་། དོན་
ཧྲིལ་གྱི་དྲིལ་ན་དེ་ལྟ་རང་རེ་རྣམས་ཇ་ཕོར་བ་གང་འཐུང་ཡུན་ཙམ་ཞིག་ལག་པ་མེ་དོང་དུ་འཇུག་པ། དགུན་
གྲང་བའི་སྒང་ལ་ཞག་གཅིག་ཙམ་གཅེར་བུ་བྱེད་པ། ཞག་གསུམ་བཞི་ཙམ་བཟའ་བཏུང་ཡེ་མེད་པ། ས་
རྡོ་མང་པོ་སྤུངས་པའི་འོག་ཏུ་འགུལ་སྐྱོད་མི་ནུས་པར་གནས་དགོས་པ་ལྟ་བུ་བྱུང་ན་བཟོད་བསྲན་མི་ཐུབ་པ་
མངོན་སུམ་གྱིས་གྲུབ་པ་དེ་ལྟར་ན་ངན་སོང་གསུམ་གྱིས་སྡུག་བསྔལ་བཟོད་ག་ལ་ནུས་པས་མགོན་པོ་ཀླུ་སྒྲུབ་
ཀྱིས༑ ༑ཐོབ་དཀའ་འཛམ་གླིང་མི་ཡི་ལུས། དེ་ཐོབ་དུས་སུ་ངན་སོང་རྒྱུ། །རབ་ཏུ་བསྒྲིམས་ཏེ་བཅད་
པར་བྱ། །ཞེས་ད་རེས་མི་དང་དུད་འགྲོའི་ཁྱད་པར་འབྱེད་པའི་དུས་འདིར་སྙིང་རུས་བསྐྱེད་དགོས་སྙམ་
པའི་རང་ལ་ཡང་ལྕག་གིས་བྲབ་པར་བྱའོ། །སྨྲས་པ། ཚ་སྲེག་རབ་འབར་ལྕགས་ཀྱི་ཁང་པའི་ནང་། །བཅད་
གཏུབས་བཅིར་བའི་ཁྲག་གི་ཆུ་ཀླུང་འབབ། །དབང་པོའི་སྒོ་ནས་ལྷབ་ལྷབ་མེ་འབར་བའི། ཚུལ་འདིར་
མི་འཇིགས་སྙིང་ལ་གདོན་གྱིས་བརླམས། །མུན་ནག་གངས་རིའི་སྦུབས་ཀྱི་འཐོར་རླུང་ཁྲོད། །གྲང་རེག་
རྣོན་པོའི་མཚོན་གྱིས་ཉམ་ཆུང་ལུས། །བརྒྱ་སྟོང་མང་པོར་གས་ཀྱང་མི་འཆི་བའི། །བྱེད་པོ་མི་དགེའི་
དགྲ་འདིས་རྟག་ཏུ་མནར། །རྨ་འབྲས་ནད་ཀྱི་ཟུག་གཟེར་ཆུང་དུ་ཡང་། །མི་བཟོད་བཞིན་དུ་ཤ་རུས་པགས་
པའི་ཆེད། །གསོད་ཅིང་ཟ་བའི་སྡུག་བསྔལ་མཐའ་མེད་ལ། །སྙིང་རྩ་མི་འདར་སེམས་མེད་བེམ་པོའམ་
ཅི༑ ༑དེ་ལྟའི་ཚེ་ཐུང་འདི་ཡི་ཟས་སྐོམ་དོན། །ངལ་བར་ནུས་ན་མི་ལོ་ཁྲི་ལྔ་སྟོང་། །མི་ཟད་བཀྲེས་སྐོམ་
གདུང་བ་སེལ་སླད་དུ། །ལུས་སྲོག་འདོར་ནུས་སྙིང་རུས་བསྐྱེད་ཀྱང་ཆུབས། །བཟོད་དཀའ་ངན་འགྲོའི་
གཡང་ལ་བ་སྤུའི་རྩེ། །འགུལ་བ་ཙམ་གྱིས་ཡ་ང་མ་མཆིས་ཀྱང་། །དགྲ་འདུལ་གཉེན་སྐྱོང་འདི་སྣང་
ཆོས་བརྒྱད་ལ། །སྤྱང་གྲུང་ཁུར་འཛིན་ཁྱོད་ལས་བླུན་པ་སུ། །ཞེས་བྱ་བ་ནི་བར་སྐབས་ཀྱི་ཚིགས་སུ་



ལམ་རིམ་འཇམ་དབལྟ་ར་། །
བསད་པའོ།། །།གཉིས་པ་འཇིགས་རྟེན་ཕྱི་མར་བདེ་བའི་ཐབས་བསྟན་པ་ལ། བསྟན་པ་ལ་འཇུག་པའི་
སྒོ་སྐྱབས་སུ་འགྲོ་བ། བདེ་ལེགས་ཐམས་ཅད་ཀྱི་རྩ་བ་ལས་འབྲས་སྒོམ་པ་གཉིས། དང་པོ་ལ་དངོས་དང་།
བསླབ་བྱ་གཉིས། དང་པོ་ནི་སྤྱོད་འཇུག་ལས། ཇི་ལྟར་མཚན་མོ་མུན་ནག་སྤྲིན་རུམ་ན། །གློག་འགྱུ་
སྐད་ཅིག་རབ་སྣང་སྟོན་པ་ལྟར། དེ་བཞིན་སངས་རྒྱས་མཐུ་ཡིས་བརྒྱ་ལམ་ན། །འཇིགས་རྟེན་བསོད་
ནམས་བློ་གྲོས་ཐང་འགའ་འབྱུང་། །དེ་ལྟས་དགེ་བ་ཉམ་ཆུང་ཉིད་ལ་རྟག །སྡིག་པ་སྟོབས་ཆེན་ཤིན་ཏུ་
མི་བཟད་པ། །ཞེས་ཉེས་དམིགས་ལ་འཇིགས་པ། ཡོན་ཏན་ལ་དད་པ། རང་འདྲའི་འགྲོ་བ་ལ་སྙིང་རྗེ་
གསུམ་གྱི་སྒོ་ནས་བསམ་པ་ལ་དམ་པའི་ཆོས་ཀྱི་སྒྲ་ཙམ་མི་ཐོས་པའི་མུན་བསྐལ་ནི་མཚན་མོ་སྤྲིན་ནག་འཁྲིགས་
པའི་སྨག་རུམ་ལྟ་བུ་ནས་ཆོས་དང་མཇལ་རྒྱུ་ཡོད་པའི་སྒྲོན་བསྐལ་ནི་མུན་རུམ་དེ་ན་གློག་འཁུག་པ་བཞིན་
དུ་དཀོན་པས་སྔོན་ཆད་སྡིག་པ་རྒྱ་མཚོ་ཆེན་པོ་ཙམ་ནས་དགེ་བ་ཀུ་ཤའི་རྩེས་ཆུ་ཐིགས་བླངས་པ་ལྟར་རྟོབས་
ཤིན་ཏུ་ཆུང་བའི་སྟེང་དུ་ཚེ་འདིར་ཡང་ཆོས་པའི་མིང་གཟུགས་ཀྱི་བློ་བྲིད་ཀྱིས་གཞན་མགོ་བསྐོར་བ་ལམ་
གསུང་རབ་དང་རང་སེམས་སྤྱོད་ཚུལ་རྣམས་ཞུ་དག་བཏང་ན་མི་དགེ་བའི་ཕྱོགས་ཆོས་མང་བར་གདའ།
དེ་ཡང་རང་ལ་དགྲ་མ་རུང་བ་ཞིག་ཡོད་དོག་པ་ལ་མྱུར་དུ་འོང་བའི་གཏམ་དང་དགྲ་དེའི་དཔའ་ནུས་ཚུར་
ལུས་སྲོག་ལོངས་སྤྱོད་ལ་ཇི་ལྟར་གནོད་སོགས་ཀྱི་རྒྱུ་མཚན་ཡང་མ་ངེས་ན་དེ་ལ་འཇིགས་པ་དང་ཟོན་བྱེད་
པ་མི་འོང་ལ། དགྲ་དེ་བྱུང་ན་རྨེག་མེད་དུ་འཇོམས་པ་དང་། དུས་ཀྱང་ལོ་གཅིག་ཚུན་ལ་འོང་ངེས་ཤིང་
དེའི་བར་ལ་ནམ་འོང་ཆ་མེད་པར་ཤེས་ན་དལ་བར་སྡོད་པ་སྐད་ཅིག་མི་ནུས་པར། པརོལ་གྱི་དགྲ་ལས་
སྟོབས་མངའ་ཐང་ཆེ་ངེས་ཀྱི་དཔོན་ཞིག་འཚོལ་ཞིང་གྲོགས་སུ་སྤྲོན་ནམ། མཁར་བཙན་པོ་བཟོའམ། དེས་
མི་སློབ་པའི་ཐག་རིང་དུ་འགྲོ་བ་སོགས་སྟ་གོན་གང་རུང་བྱེད་པ་ལྟར་དགྲ་ངན་སོང་གི་སྡུག་བསྔལ་ཟེར་བ་
དེ་ལོ་བརྒྱ་ཚུན་ལ་འོང་བར་ངེས་ཤིང་། ཟླ་བ་རྟིང་མ་དང་མནར་མེད་ཀྱི་དམྱལ་བ་གཉིས་གང་སྔ་མི་ཤེས་
པས་འཆི་བ་མི་རྟག་པ་དང་ངན་འགྲོའི་ངང་ཚུལ་ལ་གོང་དུ་མྱོང་བས་ཐོན་པའི་དབང་གིས་སྐྱབས་གནས་ཤིག་
འཚོལ་བ་ལས་འོས་མི་འདུག །སྐྱབས་ཡུལ་ཡང་སློབ་དཔོན་ཕྱོགས་གླང་གིས། གཏིང་མཐའ་མེད་པའི་



72 ལམ་རིམ་འཇམ་དཔལ་ཞལ་ལུང་།
འཁོར་བ་ནི། །རྒྱ་མཚོའི་ནང་ན་རྣམ་པར་གནས། །འདོད་ཆགས་ལ་སོགས་མི་བཟད་པའི། །ཆུ་སྲིན་
གྱིས་ནི་ལུས་ཟོས་པས། །དེ་རིང་གང་ལ་སྐྱབས་སུ་མཆི། །ཞེས་འཁོར་བ་འདི་རྒྱ་མཚོ་ལྟར་གཏིང་ཟབ་
ཅིང་༑ ༑འདོད་ཆགས་ལ་སོགས་པ་མི་དགེ་བའི་ཆུ་སྲིན་གདུག་པ་ཅན་གྱིས་གཙེས་པར་ཆུད་པའི་རང་རེ་
སྐྱེ་རྒུ་རྣམས་གང་ལ་སྐྱབས་སུ་འགྲོ་ཞེས་དྲི་བའི་ཚུལ་དུ་གསུངས་པ་ལ་ལན་གྱི་ཚུལ་དུ་བསྟོད་པ་བརྒྱ་ལྔ་བཅུ་
པ་ལས། །གང་ཞིག་ལ་ནི་ཉེས་པ་ཀུན། །གཏན་ནས་ཡོང་ཡེ་མི་མངའ་ཞིང༌། །གང་ལ་རྣམ་པ་ཐམས་
ཅད་དུ། །ཡོན་ཏན་ཐམས་ཅད་གནས་གྱུར་པ། །གལ་ཏེ་སེམས་ཤིག་ཡོད་ན་ནི། །དེ་ཉིད་ལ་ནི་སྐྱབས་
འགྲོ་ཞིང་། །དེ་བསྟོད་དེ་ནི་བཀུར་བ་དང་། །དེ་ཡི་བསྟན་ལ་གནས་པར་རིགས། །ཞེས་དགྲ་ཟླ་ལས་
སྟོབས་དང་ཁ་དྲོག་ཆུང་བ་ཞིག་གིས་རང་ཕ་རོལ་གྱི་དགྲ་དེའི་འཇིགས་པ་ལས་སྐྱོབས་མི་ནུས་པ་བཞིན་ཚངས་
པ་དང་ཁྱབ་འཇུག་དང་དབང་ཕྱུག་སོགས་ལྷ་མི་མཐུ་བོ་ཆེ་ལ་བརྟེན་ཀྱང་ཁོང་རང་རྣམས་འཁོར་བ་ལས་
མ་ཐར་བར་འཁོར་བའི་ཉེས་པས་མནར་བཞིན་པ་ཡིན་པས་གཏན་གྱི་སྐྱབས་སུ་མི་འོས། གང་འོས་ན།
སྐྱབས་འགྲོ་བདུན་བཅུ་པར། སངས་རྒྱས་ཆོས་དང་དགེ་འདུན་ནི། །ཐར་པ་འདོད་པ་རྣམས་ཀྱི་སྐྱབས།
ཞེས་དཀོན་མཆོག་གསུམ་གཏན་གྱི་སྐྱབས་སུ་གསུངས་པ་ནི་བཤད་མ་ཐག་པའི་སྐྱོན་དང་བྲལ་ཞིང་ཡོན་ཏན་
དང་ལྡན་པས་བསླུ་བ་མེད་པར་ངེས་པ་རྙེད་ནས་སྐྱབས་སུ་འགྲོ་བ་ལ། འགྲོ་ཚུལ་གྱི་དམིགས་སྐོར་མང་
ཡང་འདྲ་བཅོས་རྒྱས་བཀབ་གྱི་རང་བཟོ་མེད་པའི་ཆོས་འདི་གའི་ལུགས་སྲོལ་གྱི་བཞེད་པ། དཔེ་ལ་བསྟོད་
པ་ལས། །ཁྱོད་སྐུ་མཚན་གྱིས་སྤྲས་གྱུར་པ། །མཛེས་གྱུར་མིག་གི་བདུད་རྩི་ནི། །སྤྲིན་མེད་སྟོན་གྱི་ནམ་
མཁའ་ལ། །སྐར་མའི་ཚོགས་ཀྱིས་སྤྲས་པ་འདྲ། །ཞེས་པ་ལྟར་བསམ་དགོས་པས་སངས་རྒྱས་ཀྱི་སྐུ་
སྒོམ་ཚུལ་ཡང་གསང་སྔགས་ཀྱི་སྐབས་སུ་སྒོམ་པའི། མདུན་དུ་དམ་ཚིག་པ་བསྐྱེད་པ་ལྟ་བུའི་ཆེད་དུ་གསལ་
བཏབ་པ་དེ་འདྲ་མ་ཡིན་པར། དཔེར་ན་ཁྲོམ་དང་ཚོང་འདུས་ཆེན་པོར་ཕྱིན་པ་ན་བྲོ་ཤོན་ལ་སོགས་པའི་
ལྟད་མོ་སྣ་ཚོགས་དང་རྒྱན་ཆ་ལུགས་དང་འཁོར་གཡོག་གི་མཛེས་པ་སོགས་གང་ཟག་མཆོག་དམན་རང་
བློ་འཇུག་པའི་རིགས་མཐོང་བ་ན། སླར་གནས་དེ་མ་ཡིན་པའི་གཞན་དུ་སླེབ་པའི་དུས་དྲན་ཤེས་ཀྱིས་གསོས་



ལམ་རིམ་འཇམ་དཔལ་ཞལ་ལུང་།
73
བཏབ་པའི་ཚེ་དེ་རྣམས་ཀྱི་བྱད་དབྱིབས་རྒྱན་ཆ་ལུགས་སྤྱོད་ལམ་སོགས་མིག་གིས་མཐོང་རྒྱུ་ཡོད་པ་ལྟ་བུར་
བཀྲ་ལམ་གྱི་འཆར་བ་ཡིན་གྱི། དེ་རྣམས་མདུན་གྱི་ཐད་ལྟ་བུར་ཆེད་གཉེར་སྒོམ་པའི་སྣང་བ་མི་འཆར་
བ་བཞིན་དུ་འདིར་ཡང་དེ་བཞིན་གཤེགས་པའི་བྲིས་འབུར་གྱི་སྐུ་གཟུགས་ལ་ཡང་ཡང་བལྟས་ཤིང་། སེམས་
ཀྱིས་དེ་བཞིན་གཤེགས་པ་དེ་སྐུ་མདོག་གསེར་བཙོ་མ་ལྟ་བུ་ན་བཟའ་ཆོས་གོས་གསུམ་དང་ལྡན་པ་མཚན་
དང་དཔེ་བྱད་ཀྱིས་སྤྲས་པ་ལྟ་བས་ཆོག་མི་ཤེས་པ་ཞིག་ཡོད་པ་འདུག་གོ་སྙམ་དུ་གསོས་བཏབ་པ་ན་སྔར་མིག་
ཤེས་ཀྱི་ཡུལ་དུ་གྱུར་པ་དེས་རྐྱེན་བྱས་ནས་གསལ་ལམ་ལམ་འཆར་བས་དེ་ཚེ་མཐོང་ན་མི་མཐུན་པ་མེད་
ཅིང་མཐོང་བ་ཙམ་གྱིས་དོན་དང་ལྡན་པར་བྱེད་ནུས་པ་ལྟ་བུ་བྱང་ཆུབ་སེམས་དཔའ་མན་ཆད་ལ་མེད་པའི་
སངས་རྒྱས་ཀྱི་སྐུའི་ཡོན་ཏན་ཕུལ་དུ་བྱུང་བར་འདུག་སྙམ་པའི་དད་པ་ལྷང་ལྷང་དང་། དངོས་སུ་མཇལ་
རྒྱུ་བྱུང་ན་སྙམ་པའི་གདུང་བ་དང་། སངས་རྒྱས་རྗེས་སུ་དྲན་པ་འདི་ལྟ་བུ་བསོད་ནམས་ཆེ་སྙམ་པའི་སྤྲོ་
བ་རྣམས་ཤུག་དྲག་པོ་མ་བྱུང་གི་བར་དུ་བསྒོམ། དེ་བཞིན་དུ་གསུང་གི་ཡོན་ཏན་ནི་བདེན་པ་པོའི་ལེའུ་ལས།
འདི་ལྟར་སེམས་ཅན་ཀུན་གྱིས་ངེས་པའི་ཚིག །མང་པོ་དག་གིས་དུས་གཅིག་ཞུ་ཞུས་ན། །སེམས་ཀྱི་
སྐད་ཅིག་གཅིག་ལ་ཐུགས་ཆུད་ནས། །གསུང་དབྱངས་གཅིག་གིས་སོ་སོར་ལན་ཡང་འདེབས། །དེ་ལྟ་
བས་ན་འདྲེན་པ་འཇིག་རྟེན་ན། ཚངས་པའི་སྒྲ་དབྱངས་གསུང་སྒྲོག་མཁྱེན་པར་མཛོད། །དེ་ནི་ལྷ་མིའི་
སྡུག་བསྔལ་མཐར་འབྱིན་པའི། །ཆོས་ཀྱི་འཁོར་ལོ་རབ་ཏུ་སྐོར་བར་མཛད། ཅེས་པ་ལྟར་བསམ་དགོས་
ཀྱང་སངས་རྒྱས་ཀྱི་གསུང་དང་འདྲ་བའམ་དེའི་དཔེར་འོས་པ་ཞིག་དངོས་སུ་ཐོས་པའི་སྐལ་བ་ཕྲ་བས། དེ་
ལྟ་པི་ཝང་ལྟ་བུ་རང་གི་བློ་འགྲོ་བའི་སྒྲ་སྙན་པ་ཞིག་ལས་རྗེས་སུ་དཔགས་ཏེ། གོང་གི་སྐུ་ཤིན་ཏུ་མཛེས་པའི་
སངས་རྒྱས་པའི་དེའི་མགུར་ལས་འོངས་པའི་གསུང་གི་སྒྲ་སྙན་པ་ཡན་ལག་དྲུག་ཅུག་རྩ་བཞིའི་དབྱངས་
ཅན༑ ༑ཁམས་གསུམ་གྱི་སེམས་ཅན་ཐམས་ཅད་ཀྱིས་དུས་གཅིག་དྲི་བ་ཞུས་ན། ལེགས་སྦྱར་གྱི་སྐད་
ལྟ་བུ་གཅིག་གི་སྒོ་ནས་བསྟན་པའི་དྲི་ལན་སོ་སོའི་སྐད་དུ་ཤར་ཏེ་ཐེ་ཚོམ་ཅིག་ཅར་དུ་སེལ་བ་སོགས་སྔར་
བཞིན་དང་གདུང་སྤྲོ་གསུམ་གྱི་སྒོ་ནས་ཉམས་སུ་མྱོང་བར་བྱ། ཐུགས་ཀྱི་ཡོན་ཏན་ནི་བསྔགས་འོས་བསྔགས་



74 ལམ་རིམ་འཇམ་དཔལ་ཞལ་ལུང་།
བསྟོད་ལས། ཁྱོད་འབའ་ཞིག་གི་ཡེ་ཤེས་ཀྱིས། །ཤེས་བྱ་མཐའ་དག་ཁྱབ་ལགས་ཀྱི། །ཁྱོད་ལས་གཞན་
པ་ཐམས་ཅད་ཀྱི། །ཤེས་བྱ་ཁོ་ན་ལྷག་པ་ལགས། །ཞེས་མཁྱེན་པའི་ཡོན་ཏན་ཆོས་མཐའ་དག་ལ་ལྐོག་
ཏུ་མ་གྱུར་པ་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱིས་གདུལ་བྱའི་དབང་པོ་དང་འཚམ་པར་རྗེས་སུ་འཛིན་
པ་ལ་མཁས། བརྒྱ་ལྔ་བཅུ་པ་ལས། འགྲོ་བ་འདི་དག་ཐམས་ཅད་ནི། །ཁྱད་མེད་ཉོན་མོངས་རྣམས་
ཀྱིས་བཅིངས། །ཁྱོད་ནི་འགྲོ་བའི་ཉོན་མོངས་དག །དགྲོལ་སླད་ཡུན་རིང་ཐུགས་རྗེས་བསྡམས། །དང་
པོར་ཁྱོད་ལ་ཕྱག་བགྱི་འམ། །འོན་ཏེ་གང་གིས་འཁོར་བར་ཁྱོད། །སྐྱོང་མཁྱེན་ཡུན་རིང་དེ་ལྟ་བུར། བཞུགས་
མཛད་ཐུགས་རྗེ་ཆེ་ལ་བགྱི། །ཞེས་སེམས་ཅན་ཐམས་ཅད་ལ་རྗེས་སུ་བརྩེ་བའི་ཐུགས་རྗེ་ཆེན་པོས་བསྡམས་
པས་གཡས་ནས་ཙན་དན་གྱི་ལྡེ་གུ་བྱུགས་པ་དང་གཡོན་ནས་སྟ་གྲིས་བཞག་པ་ལ་ཡང་ཉེ་རིང་མི་མངའ་བའི་
ཕྱིར་ན་སེམས་ཅན་ཀུན་ལ་མ་རང་གི་བུ་གཅིག་པུ་ལ་བརྩེ་བ་ལྟ་བུ་མངའ་ཚུལ་སོགས་ལ་ཡང་སྔར་ལྟར་བསམ།
འཕྲིན་ལས་ནི་བརྒྱ་ལྔ་བཅུ་པ་ལས། ཁྱོད་ཀྱིས་ཉོན་མོངས་གཞོམ་པར་བཤད། །བདུད་ཀྱི་གཡོ་དག་བསྟན་
པར་མཛད། །འཁོར་བའི་རང་བཞིན་མི་བཟད་བརྗོད། །འཇིགས་པ་མེད་པའི་ཕྱོགས་ཀྱང་བསྟན། །ཕན་
དགོངས་ཐུགས་རྗེ་ཅན་གྱིས་ནི། །སེམས་ཅན་རྣམས་ལ་བགྱི་འཚལ་བ། །གང་ཞིག་ཁྱོད་ཀྱིས་མ་མཛད་
པ༑ ༑གཞན་ཀོ་ཅི་ཞིག་མཆིས་ལགས་ཀྱི། །ཞེས་སེམས་ཅན་ལ་བརྩེ་བ་ཙམ་ཉན་རང་སོགས་ལ་ཡང་
ཡོད་མོད། ཡོད་པ་ཙམ་གྱིས་མི་ཕན་པ་དཔེར་ན་མ་ལགས་ཞ་མའི་བུ་ཆུས་ཁྱེར་ན་གྲོགས་གཞན་ལ་ར་མདའ་
སྦྲན་ནས་འདོན་དགོས་པ་ལྟར་ལས། སངས་རྒྱས་ནི་འགྲོ་བ་རྣམས་སྒྲོལ་བའི་ནུས་མཐུ་ཡོངས་སུ་རྫོགས་
པས་གཞན་ཕན་དུ་འགྱུར་ན་དམྱལ་བའི་མེ་དོང་ཡང་འདོད་ལྡན་མཐོ་རིས་ཀྱི་དགའ་ཚལ་དུ་འཇུག་པ་ལྟར་
སྤྲོ་བ་དང་བཅས་ཏེ་ཐོགས་པ་མེད་པར་དོན་མཛད་ཚུལ་རྣམས་སྔར་ལྟར་བསམ། དེ་ལྟ་བུའི་སྐུ་གསུང་ཐུགས་
ཀྱི་ཡོན་ཏན་དེ་ནི་རྒྱུ་མེད་པ་དང་མི་མཐུན་པའི་རྒྱུ་ལས་བྱུང་བ་མ་ཡིན་ཏེ། འགོག་པ་དང་ལམ་གྱི་བདེན་
པ་བརྗོད་བྱའི་གཙོ་བོ་བྱས་ནས་སྟོན་པའི་ལུང་གི་ཆོས་དཀོན་མཆོག་ལ་ཐོས་བསམ་བྱས་པས་རྟོགས་པའི་
ཆོས་དཀོན་མཆོག་སྤང་རྟོགས་ཀྱི་ཡོན་ཏན་བདེན་གཉིས་མངོན་དུ་མཛད་པ་ལ་ངེས་ཤེས་རྙེད་ནས་ཆོས་དཀོན་



ལམ་རིམ་འཇམ་དཔལ་ཞལ་ལུང་། 75
མཆོག་ལ་དམིགས་པའི་དད་པ་བཅོས་མིན་མ་བྱུང་བར་དུ་བསྒོམ། དགེ་འདུན་དཀོན་མཆོག་ནི་བྱམས་
དབྱངས་སྤྱན་རས་གཟིགས་ལ་སོགས་པ་བྱང་ཆུབ་སེམས་དཔའ་རྣམས་དང་། འོད་སྲུང་ཆེན་པོ་མཆོག་
ཟུང་གཉིས་ལ་སོགས་པ་ཉན་ཐོས་ཀྱི་དགེ་འདུན་དཀོན་མཆོག་རྣམས་ལ་སྔར་ལྟར་སྐུ་གསུང་ཐུགས་ཀྱི་མཛད་
པ་རྣམས་ལེགས་པར་དྲན་པར་བྱས་ཏེ། འདི་དག་རྣམས་ཀྱིས་སངས་རྒྱས་ཀྱི་ཡོན་ཏན་དངོས་མ་ཐོབ་ཀྱང་
བདེན་པ་གཉིས་ཉམས་སུ་ལེན་ཅིང་སྐྱབས་སྒྲུབ་པའི་ཟླ་གྲོགས་མཛད་པར་འདུག་སྙམ་པའི་ཡོན་ཏན་རྣམས་
བསམ་མོ། །དེ་ལྟར་དང་བའི་དད་པ་ཁྱད་པར་ཅན་དང་ལྡན་པར་མ་ཟད་མངོན་འདོད་ཀྱི་བློ་གལ་ཆེ་བ་དཔེར་
ན་འཇིག་རྟེན་གྱི་དཔོན་དེས་དགྲའི་གནོད་པ་ལས་སྐྱོབ་ཅིང་། སྨན་པ་མཁས་པ་འདུ་བ་འཁྲུགས་པའི་འཇིག་
པ་བསལ་ཡང་རཛདེདག་གི་གོ་འཕང་ཐོབ་རྒྱུ་མིན་ལ། ཁ་དྲག་དང་གསོ་དཔྱད་ཀྱིས་ཡིད་ཕྲོགས་ཏེ་བདག་
ཀྱང་དེ་ལྟ་བུ་ཞིག་བྱུང་ན་སྙམ་པའི་བློ་སྐྱེ་བ་ཙམ་ནི་མི་སྲིད་པའི་ངེས་པ་ཅི་ཡོད། སྐྱེས་བུ་ཆུང་ངུ་ཁོ་ན་ལ་
རང་དཀོན་མཆོག་གི་གོ་འཕང་ཐོབ་པ་མིན་ཡང་། དེའི་ཐུགས་རྗེས་གནས་སྐབས་ཀྱི་སྡུག་བསྔལ་ལས་སྐྱོབ་
སྲིད་པའི་བདེ་བ་ལ་སྦྱོར་བ་ཉི་ཚེ་བའི་སྐྱབས་ཀྱིས་སྐྱོབ་པ་ལྟར་ལ། འབྲིང་གི་སྐབས་སུ་ཡུལ་ཉན་རང་གང་
རུང་གི་སློབ་པ་དང་མི་སློབ་པའི་རྟོགས་པའི་ཡོན་ཏན་མངོན་དུ་བྱེད་པའི་ཚུལ་གྱི་སྒོ་ནས་སྐྱོབ་དགོས་ཤིང་།
སྐྱེས་བུ་ཆེན་པོ་ལ་གནས་སྐབས་ཀྱི་སྐྱབས་བྱང་ཆུབ་སེམས་དཔའི་ལམ་དང་སྐྱབས་མཐར་ཐུག་རྣམ་པ་ཐམས་
ཅད་མཁྱེན་པ་མངོན་དུ་བྱེད་པའི་ཚུལ་གྱིས་སྐྱབས་གནས་སུ་འཛིན་དགོས་པས་འདུལ་བ་རྒྱ་ཆེར་འགྲེལ་
ལས༑ ༑སངས་རྒྱས་ལ་སྐྱབས་སྟོན་པ་པོ། །ཆོས་ལ་སྐྱབས་དངོས། །དགེ་འདུན་ལ་སྐྱབས་སྒྲུབ་པའི་ཟླ་
གྲོགས་སུ་བཟུང་བར་བཤད་པ་ལྟར། དེ་ལྟ་བུའི་གོ་འཕང་དེ་བདག་གིས་ཀྱང་མངོན་དུ་བྱ་སྙམ་པའི་བསམ་
པ་ཡང་ཡང་གསལ་གདབ། འོན་སྐབས་འདིར་སྐྱེས་བུ་ཆེན་པོ་གཙོ་ཆེ་བས་མི་གནས་པའི་མྱང་འདམ་ལ་
སྐྱབས་དངོས་ཞུ་ན། ཉན་རང་གི་མྱང་འདས་དང་དགེ་འདུན་ལ་སྐྱབས་སུ་བཟུང་བར་དགོས་པ་ཅི་ཡོད་
སྙམ་ན། དམིགས་བསལ་ས་གཉིས་པ་ཐོབ་པའི་བྱང་སེམས་དེས། ས་དང་པོའི་སྤང་རྟོགས་ཀྱི་ཆོས་དང་
དགེ་འདུན་ལ་སྐྱབས་སུ་འགྲོ་མི་དགོས་པ་དེ་ཉིད་རྒྱུ་སྐྱབས་སུ་གྱུར་པས་ཆུ་བོའི་འཇིགས་པ་ལས་སྒྲོལ་བའི་



6
ལ མ་རིམ་རྣམ་དཔལ་ཞལ་ལུང་།
ཟམ་པ་ལྟར་བྱེད་ནའང་། རང་རེ་ལམ་དུ་མ་ཞུགས་པ་རྣམས་ཀྱིས་ཐེག་པ་གསུམ་གའི་སྐྱབས་གནས་ལ་
སྐྱབས་སུ་འགྲོ་དགོས་པས་གསུང་རབ་ཀྱི་གནད་མ་གོ་བའི་ཅལ་ཅོལ་གྱི་རྗེས་སུ་མི་འབྲང་ངོ་། །དཀོན་མཆོག་
གསུམ་གྱི་ཡོན་ཏན་ལ་དད་ཅིང་ཐོབ་འདོད་ཡོད་པ་རྒྱུ་མཚན་དུ་བྱས་ཏེ། སྐྱིད་སྡུག་ཅི་བྱུང་ཡང་ཁྱེད་ཤེས་
སྙམ་པའི་ལིངས་བསྒྱུར་ཡིད་ཆེས་ཀྱི་མོས་གུས་ཤིག་མེད་ན་ཁུག་པའམ་ཨ་ལོང་ལྟ་བུ་མེད་པ་ལ་ལྕགས་ཀྱུས་
འདྲེན་མི་ནུས་པ་བཞིན། དཀོན་མཆོག་ཐུགས་རྗེ་ཆེ་ཡང་ཐབས་ཤེས་ཡ་བྲལ་དུ་འགྲོ་བས་བཤད་མ་ཐག་
པའི་ཡོན་ཏན་དྲན་ལ་ཡོན་ཏན་ཐོབ་འདོད་མོས་པ་རྣམས་ཕན་ཚུན་འགྲན་བཞིན་པའི་ངང་ནས་སེམས་ཅན་
རྣམས་ལའང་སྙིང་རྗེ་ཆེན་པོའི་ཀུན་སློང་དང་བཅས་ཏེ། བདག་སོགས་སེམས་ཅན་རྣམས་ཀྱི་དོན་དུ་ཐུགས་
རྗེ་ཆེན་པོའི་གཞན་དབང་གི་བྱ་འཕུར་བ་ལྟར་བྱོན་པར་བསམས་ཏེ་འདི་ལྟར་བརྗོད་འཚལ། རྐང་གཉིས་
རྣམས་ཀྱི་མཆོག་སངས་རྒྱས་ལ་སྐྱབས་སུ་མཆིའོ། །བདག་འཁོར་བ་དང་ངན་སོང་གི་སྡུག་བསྔལ་ལས་
སྒྲོལ་བའི་སྟོན་པ་མཛད་དུ་གསོལ། འདོད་ཆགས་དང་བྲལ་བ་རྣམས་ཀྱི་མཆོག་ཆོས་ལ་སྐྱབས་སུ་མཆིའོ།
བདག་འཁོར་བ་དང་ངན་སོང་གི་འཇིགས་པ་ལས་སྒྲོལ་བའི་སྐྱབས་དངོས་མཛད་དུ་གསོལ། །ཚོགས་རྣམས་
ཀྱི་མཆོག་དགེ་འདུན་ལ་སྐྱབས་སུ་མཆིའོ། །བདག་འཁོར་བ་དང་ངན་སོང་གི་སྡུག་བསྔལ་ལས་སྒྲོལ་བའི་
གྲོགས་མཛད་དུ་གསོལ། ཞེས་པའི་ཚིག་ཕྲེང་བ་ལྟ་བུར་གྲངས་སུ་བཅུག་སྟེ་ཐུན་རེ་ལ་བརྒྱ་རྩ་སོགས་ཇི་
ལྟར་ནུས་པ་བརྗོད། སྔར་བཤད་པའི་སྐྱབས་འགྲོའི་ཚིག་བརྗོད་ཀྱང་རུང་མོད་འདིར་གསེར་ཞུན་ལས་
བྱུང་བ་ལྟར་ངེས་ཅན་དུ་བདག་གི་བླ་མས་མཛད་དོ། །གཉིས་པ་ནི། དེ་ལྟར་ཐུན་དངོས་གཞི་ལ་སྐྱབས་
སུ་སོང་བས་མི་ཆོག་པར། ཐུན་མཚམས་རྣམས་སུ་བསླབ་བྱ་ལ་ལེགས་པར་སློབ་དགོས་ཏེ། སངས་རྒྱས་
ལ་སྐྱབས་སུ་སོང་བ་འཇིག་རྟེན་གྱི་ལྷ་མཐུ་བོ་ཆེ་ལ་གཏན་གྱི་སྐྱབས་མི་འཚོལ། ཆོས་ལ་སྐྱབས་སུ་སོང་
བས་སེམས་ཅན་རྣམས་ལ་གནོད་འཚེ་སྤང་། དགེ་འདུན་ལ་སྐྱབས་སུ་སོང་བས་དཀོན་མཆོག་གསུམ་ལ་
ཡིད་མི་ཆེས་པའི་མི་ལ་གཏན་གྱི་གྲོགས་མི་འཚོལ་བ་དེ་དགག་པའི་བསླབ་བྱ་གསུམ། སངས་རྒྱས་ཀྱི་སྐུ་
གཟུགས་བཟོ་དང་རྒྱུ་ངན་པ་ལའང་སངས་རྒྱས་སུ་མོས། གསུང་རབ་ཀྱི་ཡི་གེ་ཚིག་བཞི་པ་ཡན་ཆད་ལའང་



ལམ་རིམ་འཇམ་དཔལ་ཞལ་ལུང་། 77
ཆོས་དཀོན་མཆོག་ཏུ་མོས། རབ་ཏུ་བྱུང་བའི་རྟགས་ཙམ་འཛིན་པའང་དགེ་འདུན་དཀོན་མཆོག་ཏུ་མོས་
པའི་སྒོ་ནས་སྒོ་གསུམ་གྱི་མ་གུས་པ་སྤང་ཞིང་། མཆོད་བསྟོད་བཀུར་བར་བྱེད་པ་ནི་སྒྲུབ་པའི་བསླབ་བྱ་
གསུམ༑ ༑ཚུལ་བཞིན་ཉམས་སུ་བསྟར་བ་ལ་བརྟེན་ནས དེ་ཕྱི་ཀུན་གྱི་རྒུད་པ་མ་ལུས་པ་སེལ་ཞིང་ཕན་
བདེ་ལེགས་ཚོགས་ཀུན་གྱི་འབྱུང་གནས་དམ་པར་འགྱུར་བ་ལགས་སོ། སྨྲས་པ། གློག་ལྟར་མི་བརྟན་
ཚེ་འདིའི་བདེ་ཐབས་སུ། །ཁ་དྲག་དཔོན་འཚོལ་གུས་པ་ལྷུར་ལེན་པ། །མདུན་མའི་ཡང་རྩེར་སོན་པ་དགའ་
བ་དང་། །དེ་ལ་ཡིད་སྨོན་བྱེད་རྣམས་མཐོང་བའི་ཚེ། །བཟོད་དཀའ་ངན་འགྲོ་འཇིགས་ལས་སྐྱོབ་པའི་
མགོན༑ ༑སླུ་མེད་རིན་ཆེན་རྣམ་གསུམ་དགྱེས་པའི་འཛུམ། །ལྷུག་པར་སྟོན་པའི་གནད་འགག་འདི་འདྲ་
དང་༑ ༑མཇལ་བ་སྔར་བསགས་བསོད་ནམས་བྱེ་བས་བསྐྲུན། །སྔོན་ཆད་མི་དགེའི་མཐུ་ཡིས་ངན་སོང་
དུ༑ ༑མི་བཟད་སྡུག་བསྔལ་མྱོང་བ་དེས་ཆོག་མོད། །ད་ནི་སྙིང་ལ་རུས་པ་ལེགས་བཅུག་སྟེ། །མངོན་
མཐོའི་རྟེན་བཟང་སྒྲུབས་ཤིག་ཤེས་ལྡན་ཀྱེ། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། །།གཉིས་
པ་བདེ་ལེགས་ཐམས་ཅད་ཀྱི་རྩ་བ་ལས་འབྲས་བསྒོམ་པ་ནི། དལ་འབྱོར་རྙེད་དཀའ་དང་འཆི་བ་མི་རྟག་
པ་ངན་སོང་གསུམ་དྲན་པས་ཆོས་བྱེད་སྙམ་པའི་བློ་ཙབ་ཙུབ་ཅིག་ཡོད་ཀྱང་། ཆོས་བྱེད་ལུགས་ཀྱི་གནད་
ཅིག་མགོ་ན་ཆོས་ཀྱི་མཐུན་རྐྱེན་དུ་མིང་གིས་བཏགས་པའི་ཟས་གོས་ལོངས་སྤྱོད་ལ་ཆོག་མི་ཤེས། དེའི་
ཆེད་དུ་སྡིག་པ་སྣ་ཚོགས་བསགས་ཏེ་ཆོས་བརྒྱད་ཁྲ་བོ་འབའ་ཞིག་གིས་དུས་འདའ། འགའ་ཞིག་ལྟོ་གོས་
གཏམ་གསུམ་ལ་གྱོང་བཀུར་བས་ལུས་ཀྱི་མི་དགེ་བ་གསུམ་ཟད་མགོ་ནོན་ནའང་། གཞན་བདུན་པོ་ཁོ་ནའི་
དབང་དུ་སོང་སྟེ་ཆོས་བརྒྱུད་དཀར་པོ་འབའ་ཞིག་གིས་དུས་འདས་ཏེ་སྒོ་གསུམ་སྡིག་ལྟུང་གི་མ་སྦགས་པ་
ཞིག་མི་འབྱུང་། དེ་ལ་བརྟེན་ནས་ཤི་བའི་འགོ་ཏུ་ལས་དཀར་ནག་ལུས་ཀྱི་གྲིབ་མ་བཞིན་དུ་འབྲང་བས་
རིན་ཆེན་འཕྲེང་བ་ལས། མི་དགེ་བ་ལས་སྡུག་བསྔལ་ཀུན། །དེ་བཞིན་ངན་འགྲོ་ཐམས་ཅད་དོ། །དགེ་
ལས་བདེ་འགྲོ་ཐམས་ཅད་དང་། །སྐྱེ་བ་ཀུན་ཏུ་བདེ་བ་དག །ཅེས་དཀར་ནག་གི་ལས་འབྲས་མི་བསླུ་བར་
གསུངས་ཤིང་། གསུང་བ་པོ་སྔར་སྐྱབས་འགྲོའི་སྐབས སུ་རང་ཉིད་ལ་དད་པའི་ཉམས་མྱོང་ཚད་མ་སྐྱེས་



།མགལའཇམ་དབགཞབང་།
པའི་སངས་རྒྱས་བཅོམ་ལྡན་འདས་ཀྱིས་གསུངས་པས་ཏིང་ངེ་འཛིན་རྒྱལ་པོ་ལས། ཟླ་བ་སྐར་མར་བཅས་
པ་གནས་ལྟུང་ཞིང་། །རི་དང་གྲོང་དུ་བཅས་པའི་མ་ཞིག་ལ། །ནམ་མཁའི་ཁམས་ནི་རྣམ་པ་གཞན་གྱུར་
ཀྱང་༑ fཁྱོད་ནི་མི་བདེན་པ་ཡི་ཚིག་མི་གསུང་། །ཞེས་སངས་རྒྱས་ཀྱིས་རྫུན་གསུང་བ་ནི་རྣམ་པ་ཐམས་
ཅད་དུ་མེད་སྙམ་པའི་ལས་རྒྱུ་འབྲས་ལ་ཡིད་མི་བྱེད་པའི་དད་པ་ཞིག་མ་བྱུང་གི་བར་དུ་བསམ་དགོས་ལ།
རང་ཉིད་ལ་དངོས་སུ་ལུས་ལ་ནད་དང་སེམས་ལ་སྡུག་བསྔལ་མེད་ཅིང་དགྲ་གདོན་གྱི་འཚོ་བ་དང་བྲལ་བ་
མཐུན་རྐྱེན་འཛོམས་པ་སོགས་ཡོད་པའི་སྐབས་སམ། ཡང་ན་དེའི་བཟློག་ཕྱོགས་སམ། དེ་ཉིད་སྤེལ་བ་
ལྟ་བུ་གསུམ་པོ་གང་རུང་ལས་འོས་མ་འདས་པས་རང་ལ་སྣང་ཚུལ་ཇི་ལྟར་ཡོད་པ་དེ་ཉིད་གསལ་བཏབ་ནས་
བདེ་སྡུག་གི་སྣང་བ་ལྷང་ལྷང་བ་མ་ཤར་གྱི་བར་དུ་བསྒོམ། དེ་ནས་མདོ་ལས། ལུས་ཅན་དག་གི་ལས་
རྣམས་ནི། ། བསྐལ་པ་བརྒྱར་ཡང་ཆུད་མི་ཟ། །ཚོགས་ཤིང་དུས་ལ་བབ་པ་ན། །འབྲས་བུ་ཉིད་དུ་སྨིན་
པར་འགྱུར། །ཞེས་པ་ད་ལྟ་ཚ་བས་གདུངས་བ་ན་རླུང་བསིལ་པོ་ལུས་ལ་ཕོག་པ་ཡན་ཆད་ཀྱི་བདེ་བ་དང་།
ཚེར་མ་ཕྲ་མོས་རྨ་ཕྱུང་བ་ཡན་ཆད་ཀྱི་སྡུག་བསྔལ་ནི་རང་གིས་སྔར་བྱས་པའི་དགེ་སྡིག་གི་འབྲས་བུ་ཁོ་ནར་
འདུག །དེ་ཡང་ཚེ་སྔོན་མི་དགེ་བ་ཞིག་བསགས་པའི་མཐུས་འཕངས་པའི་མི་ལུས་འདི་ལྟ་བུ་ཐོབ་ནའང་།
མི་དགེ་བ་བསགས་པས་རྫོགས་པའི་སྡུག་བསྔལ་འདི་དང་འདི་ཞེས་བྱ་བ་འདུག་གོ་སྙམ་དུ་རང་ཐོག་ཏུ་བསམ།
དེ་བཞིན་དུ་དུད་འགྲོའི་གནས་སྐབས་སུ་བདེ་བ་དང་ལྡན་པ་ཞིག་ལ་ཁ་ཕར་བལྟས་ཏེ་འཕེན་བྱེད་མི་དགེ་བས་
འཕངས་པའི་ལུས་ཐོབ་ཀྱང་རྫོགས་བྱེད་དགེ་བས་རྫོགས་པའི་ལུས་འདི་ལྟ་བུ་ཐོབ་འདུག་གོ་སྙམ་པའི་སྔོན་
སུམ་དུ་ཉམས་སུ་མྱོང་བ་དང་། ལས་སྟོབས་ཅན་གཅིག་གིས་ལུས་མང་པོ་འཕེན་པ་དང་། ལས་སྟོབས་
ཆུང་མང་པོས་ལུས་གཅིག་འཕེན་ཚུལ་དཔེར་ན་ཕྱུག་པོ་གཅིག་གིས་མཆོག་གནས་མང་པོར་ཞབས་ཏོག་བྱེད་
པ་དང་དབུལ་པོ་མང་བོས་མཆོད་གནས་གཅིག་ལ་ཞབས་ཏོག་བྱེད་པའི་རྗེས་དཔག་གི་ཚུལ་ལ་ཡིད་ཆེས་ཀྱི་
ངེས་པ་དྲངས་ཏེ། ད་ལྟ་འདེམ་ཁ་བྱུང་ན་ལྷའི་བདེ་བ་ཙམ་ལ་ལོངས་སྤྱོད་རྒྱུ་བྱུང་ཡང་ངོམས་མི་ཤེས་ཤིང་
སྡུག་བསྔལ་ཕྲ་མོ་ཙམ་ཡང་མི་བཟོད་པ་འདི་ལྟ་ན། སྔར་ངན་སོང་གི་སྡུག་བསྔལ་བཟོད་གླགས་མེད་པ་མྱོང་



ལམ་རིམ་འཇམ་དཔལ་ཞལ་ལུང་། 79
བའི་རྒྱུ་ནི་མི་དགེ་བ་ཡིན་པར་འདུག །དེ་མ་སྤངས་ན་མི་འདོད་བཞིན་དུ་འབྲས་བུ་སྡུག་བསྔལ་མྱོང་བ་ལས་
འོས་མ་མཆིས། སྡུག་བསྔལ་སྤོང་བ་ལ་དེའི་རྒྱུ་སྤང་བྱའི་སྡིག་པ་དེ་ཡང་རྐུན་མ་མ་ཡིན་ཞེས་པ་ལྟ་བུ་ཙམ་
གྱིས་མི་ཆོག་པར་བཅར་ཏེ་ངོས་ཟིན་དགོས་པས་མཛོད་ལས། །དེ་ལས་ཆེ་ལོང་བསྡུས་ནས་ནི། །དགེ་
དང་མི་དགེ་ཅི་རིགས་པར། །ལས་ཀྱི་ལམ་ནི་བཅུར་གསུངས་སོ། །ཞེས་པ་ལྟར་སྡིག་པ་མི་དགེ་བ་བཅུར་
འདུ་བ་ཡིན་པས་ལུས་ཀྱི་ལས་སྲོག་གཅོད་མ་བྱིན་ལེན་ལོག་གཡེམ། ངག་གི་ལས་རྫུན་ཕྲ་མ་ཚིག་རྩུབ་ངག་
བཀྱལ༑ སྣཡིད་ཀྱི་ལས་བརྣབ་སེམས་གནོད་སེམས་ལོག་ལྟ་རྣམས་ལས་སེམས་ཅན་གྱི་རིགས་གང་བསད་
ཀྱང་སྲོག་གཅོད་ཀྱི་མི་དགེ་བ་ཡིན་ནའང་། དཔེར་མཚོན་ན་གཞི་ལྷས་བྱིན་ལྟ་བུ་བསམ་པའི་ཁྱད་པར་དེར་
འདུ་ཤེས་ཤིང་ཉོན་མོངས་དུག་གསུམ་གང་རུང་གི་སྒོ་ནས་ཀུན་སློང་གསོད་པར་འདོད་དེ་སྦྱོར་བ་རང་ངམ་
གཞན་བྱེད་དུ་བཅུག་པ་གང་རུང་གིས་མཚོན་ལྟ་བུ་བསྟུན་ནས་མཐར་ཐུག་ཕ་རོལ་པོ་ཤི་བ་ན་སྲོག་གཅོད་
ཀྱི་མི་དགེ་བ་རྫོགས་པར་འགྱུར། འདུ་ཤེས་འཁྲུལ་པ་དང་གསོད་སེམས་མེད་པར་རྐང་འོག་ཏུ་ཆུད་དེ་ཤི་
བ་དང་ཕ་རོལ་པོའི་སྔོན་དུ་རང་ཤི་བ་སོགས་ལ་བཤད་མ་ཐག་པའི་གཞི་བསམ་པ་སྦྱོར་བ་མཐར་ཐུག་ཚང་
བའི་མི་དགེ་བར་མ་སོང་ཡང་སྲོག་གཅོད་ཀྱི་མི་དགེ་བའི་ཁོངས་སུ་གཏོགས་སོ། །མ་བྱིན་ལེན་ནི། གཞི་
རང་མི་དབང་ཞིང་གཞན་གྱིས་བདག་ཏུ་བཟུང་བའི་གསེར་ལྟ་བུ་དེར་འདུ་ཤེས་ཤིང་ཉོན་མོངས་གང་རུང་
གི་སྒོ་ནས་ཀུན་སློང་དབྲལ་བར་འདོད་དེ་སྦྱོར་བ་ཐབས་སྣ་ཚོགས་ཀྱིས་བླང་པས་མཐར་ཐུག་ཐོབ་བློ་སྐྱེས་
པའོ༑ རྣལོག་གཡེམ་ནི། གཞི་གཞན་གྱིས་བདག་ཏུ་བཟུང་བ་དང་རང་གི་ཉེ་དུ་དང་ཁ་དང་བཤང་ལམ་
སོགས་བགྲོད་བྱ་མིན་པ་དང་། རང་གི་ཆུང་མ་སོགས་བགྲོད་ཡུལ་ཡིན་ཡང་རྟེན་གྱི་བྱུང་དང་སྒྲུམ་དང་
བསྙེན་གནས་ལ་གནས་པ་ལྟ་བུ་ལ་དེར་འདུ་ཤེས་ཏེ་ཉོན་མོངས་གང་རུང་གི་སྒོ་ནས་ཀུན་སློང་མི་ཚངས་པར་
སྤྱོད་འདོད་ཀྱིས་སྦྱོར་བདེ་དོན་ལ་བརྩོན་པས་མཐར་ཐུག་དབང་པོ་གཉིས་སྦྱོར་བ་སོགས་སོ། །རྫུན་དུ་
སྨྲ་བ་ནི། གཞི་མངོན་ཤེས་མེད་པ་ལྟ་བུ་དེ་ཡོད་པར་སྨྲ་བའི་ཡུལ་ལ་འདུ་ཤེས་མེད་པ་ལ་ཡོད་པར་བསྒྱུར་
ཏེ་ཉོན་མོངས་གང་རུང་གི་སྒོ་ནས་ཀུན་སློང་ཚུལ་དེ་སྨྲ་བར་འདོད་དེ་སྦྱོར་བ་ལུས་ངག་གང་རུང་གི་རྣམ་



ལམ་རིམ་འཇམ་དཔལ་ཞལ་ལུང་།
འགྱུར་བསྟན་པས་མཐར་ཐུག་དོན་གོ་བའོ། །ཕྲ་མ་ནི། གཞི་གང་ཟག་གཉིས་ལྟ་བུ་ལ་དེར་འདུ་ཤེས་ཤིང་
ཉོན་མོངས་གང་རུང་གི་སྒོ་ནས་ཀུན་སློང་དབྱེ་བར་འདོད་དེ་སྦྱོར་བ་འབྱེད་ནུས་ཀྱི་ཚིག་སྨྲས་པས་མཐར་
ཐུག་དོན་གོ་བའོ། །ཚིག་རྩུབ་ནི་གཞི་ཡིད་དུ་མི་འོང་བའི་འགྲོ་བ་ལ་དེར་འདུ་ཤེས་ཤིང་ཉོན་མོངས་གང་
རུང་གི་སྒོ་ནས་ཀུན་སློང་ངག་རྩུབ་པོ་སྨྲ་བར་འདོད་དེ་སྦྱོར་བ་ཕ་རོལ་པོའི་སྙིང་ལ་བསྣུན་པའི་མི་སྙན་པ་བརྗོད་
པས་མཐར་ཐུག་དོན་གོ་བའོ། །ངག་བཀྱལ་ནི་གཞི་སྔོན་མ་གསུམ་པོ་གང་རུང་དུ་མི་གཏོགས་པའི་དོན་མེད་
དང་ལྡན་པའི་དོན་ལ་དེར་འདུ་ཤེས་ཏེ་ཉོན་མོངས་གང་རུང་གི་སྒོ་ནས་ཀུན་སློང་བྱུང་རྒྱལ་དུ་སྨྲ་བར་འདོད་
པས་སྦྱོར་བ་ཕྱི་རོལ་པའི་བསྟན་བཅོས་དང་བྲམ་ཟེའི་གསང་སྔགས་འདོན་པ། རྒྱལ་བློན་དམག་རྐུན་པོ་
སོགས་འདུ་འཛིའི་གཏམ་སྨྲ་བ། ཆགས་སེམས་ཀྱིས་གླུ་དང་ཟློས་གར་གྱི་ཚིག་བརྗོད་པ། དགེ་སྦྱོང་དག་
རྙེད་པ་བཙལ་བའི་ཕྱིར་གཞན་ལ་ཁ་གསག་སྨྲ་བར་བརྩམས་ན་མཐར་ཐུག་སྨྲས་ཟིན་པའོ། །བརྣབ་སེམས་
ནི་གཞི་གཞན་གྱི་ནོར་ལ་དེར་འདུ་ཤེས་ཤིང་རང་ནོར་ལ་ཆགས་སེམས་དང་གསོག་སེམས། གཞན་ནོར་
ལ་རོ་མྱང་སེམས་དང་འཁུ་སེམས་ངོ་ཚ་དང་ཉེས་དམིགས་ཟིལ་གྱིས་མནོན་པའི་ཆོས་ལྔ་ལྡན་གྱི་ཉོན་མོངས་
གང་རུང་གི་སྒོ་ནས་ཀུན་སློང་རང་ལ་བྱུང་ན་སྙམ་པའི་རྔམ་སེམས་ཀྱིས་སྦྱོར་བ་རང་ལ་འབྱུང་བའི་ཆེད་
དུ་ཡིད་ཀྱིས་རྩོལ་བ། མཐར་ཐུག་དེར་སྨོན་པའོ། །གནོད་སེམས་ནི་གཞི་ཡིད་དུ་མི་འོང་བའི་སེམས་ཅན་
ལ་དེར་འདུ་ཤེས་ཤིང་གནོད་བྱེད་ཀྱི་རྒྱུ་ལ་མཚན་མར་འཛིན་པའི་ཞེ་སྡང་གི་སེམས། གནོད་བྱེད་ལ་མི་
བཟོད་པའི་སེམས། ཚུལ་མིན་ཡིད་བྱེད་ཡང་ཡང་དྲན་པས་ཁོན་འཛིན་གྱི་སེམས། བརྡེགས་པ་དང་བསད་
ན་ཅི་མ་རུང་སྙམ་པའི་འཁུ་སེམས། ངོ་ཚ་དང་ཉེས་དམིགས་ཟིལ་གྱིས་གནོད་པའི་སེམས་ལྔ་ལྡན་གྱི་ཉོན་
མོངས་གང་རུང་གི་སྒོ་ནས་ཀུན་སློང་གསད་བཅིང་སོགས་བྱ་འདོད་པའི་བློས་སྦྱོར་བ་སེམས་ཀྱིས་དེ་བྱེད་
པར་རྩོལ་ཞིང་མཐར་ཐུག་དངོས་སུ་ནུས་ན་བྱེད་པར་ཐག་བཅད་པའོ། །བདགེ་ཆངས་པའི་གོ་འཕང་ཐོབ་
ན་སྙམ་པ་དང་མི་འདི་ཤི་ན་སྙམ་པ་ལྟ་བུ་བརྣབ་སེམས་དང་གནོད་སེམས་རྗེས་མཐུན་པ་ཡིན་གསུང་ངོ་། །ལོག་
ལྟ་ནི་གཞི་ལས་འབྲས་ལྟ་བུ་ལ་དེ་མེད་པར་འདུ་ཤེས་ཤིང་ཉོན་མོངས་གང་རུང་གི་སྒོ་ནས་ཀུན་སློང་སྐུར་



ལམ་རིམ་འཇམ་དཔལ་ཞལ་ལུང་། 31
པ་འདེབས་པར་འདོད་པས་སྦྱོར་བ་ནི་བསམས་པ་ལྟར་མེད་པར་བསམས་ཏེ་མཐར་ཐུག་ཐག་བཅད་པའོ།
བཅུ་པོ་དེ་ལ་ཡང་ནང་གསེས་ཀྱི་ལྕི་ཡང་། བསམ་པ་ཉོན་མོངས་དྲག་པོས་ཀུན་ནས་བསླང་བ། ཡུལ་བླ་
མ་དང་ཕ་མ་ལྟ་བུ་བསད་པ། དེ་དག་གི་དཀོར་ཕྲོགས་པ། བསླུ་བ་དབྱེ་བ་ཚིག་རྩུབ་བརྣབ་སེམས་གནོད་
སེམས་བྱེད་པ། གཞན་ཡང་དུད་འགྲོ་ལྟ་བུ་ལ་ལུས་བོངས་ཆེ་བ་གསོད་པ། དངོས་པོ་རིན་ཐང་ཆེ་ཞིང་
མང་བ་བརྐུ་བ། ཚངས་སྤྱོད་ལ་སོགས་བགྲོད་བྱ་མིན་པ་ལ་སྤྱོད་པ། དགེ་འདུན་འབྱེད་པའི་རྫུན་ཕྲ་མ་
བྱེད་པ། དགྲ་བཅོམ་པ་འབྱུང་བ་མེད་པར་འདོད་པ། སྡིག་པ་ལ་བཤགས་སྡོམ་མེད་པར་དགའ་བཞིན་
དུ་གོང་འཕེལ་དུ་བྱེད་པ་སོགས་རིགས་པས་རྗེས་སུ་དཔགས་ཏེ་ཤིན་ཏུ་ལྕི་ལ། དེའི་ལོག་ཕྱོགས་རྣམས་ནི་
བལྟོས་ས་བལྟོས་འཇོག་གི་སྒོ་ནས་ཡང་བའོ། །དེ་ཡང་ས་བོན་སྣ་ཚོགས་བཏབས་ཀྱང་མྱུ་གུ་མི་འཆོལ་བར་
འབྱུང་བ་བཞིན་སྡིག་པ་ཤིན་ཏུ་ལྕི་བས་རྣམ་སྨིན་གྱི་འབྲས་བུ་དམྱལ་བ། འབྲིང་གིས་ཡི་དྭགས། ཆུང་
དུ་དུད་འགྲོར་སྐྱེ། རྒྱུ་མཐུན་གྱི་འབྲས་བུ་སྲོག་གཅོད་ཀྱིས་ཚེ་ཐུང་། མ་བྱིན་ལེན་གྱིས་ལོངས་སྤྱོད་དབུལ།
ལོག་གཡེམ་གྱིས་ཆུང་མ་བསྲུང་དུ་མི་བཏུབ། རྫུན་གྱིས་མི་ཁ་སྡང་། ཕྲ་མས་མཇལ་བཤེས་ཉུང་། ཚིག་
རྩུབ་ཀྱིས་མི་སྙན་པ་མང་དུ་ཐོས། ངག་བཀྱལ་གྱིས་ཚིག་མི་བཙུན། བརྣབ་སེ་།ས་ཀྱིས་ཡིད་ཀྱིས་རེ་བ་
མི་འགྲུབ། གནོད་སེམས་ཀྱིས་འཇིགས་སྐྲག་ཆེ། ལོག་ལྟས་ཡང་དག་པའི་ལྟ་བ་ལ་རྨོངས་པར་འགྱུར།
བདག་པོའི་འབྲས་བུ་ནི་སྲོག་བཅད་པས་བཟའ་བཏུང་དང་སྨན་གྱི་ནུས་པ་ཉམས། མ་བྱིན་ལེན་གྱིས་ལོ་
འབྲས་ཉུང་ངུར་འགྱུར། ལོག་གཡེམ་གྱི་གནས་འདམ་རྫབ་ཡ་ང་། རྫུན་སྨྲས་ནི་ཡུལ་དེར་བློ་བྲིད་དང་
འཇིགས་པ་ཆེ། ཕྲ་མས་ནི་ཕྱོགས་མི་སྙོམས་བགྲོད་དཀའ། ངག་རྩུབ་མོས་སྡོང་དུམ་དང་ཚེར་མ་སོགས་
ཡིད་དུ་མི་འོང་། ངག་བཀྱལ་གྱིས་ལྗོན་ཤིང་ལ་འབྲས་བུ་མི་འཚགས། བརྣབ་སེམས་ཀྱིས་ཕུན་ཚོགས་
ཐམས་ཅད་རིམ་གྱིས་འགྲིབ། གནོད་སེམས་ཀྱིས་ནད་འཁྲུག །མི་དང་མི་མིན་གྱི་འཚེ་བ་མང་། ལོག་
ལྟས་ནི་བཟང་ངན་གོ་ལྡོག་པར་འགྱུར་བས་རྣམ་སྨིན་དང་རྒྱུ་མཐུན་ནི་གང་ཟག་རང་ལ་སྨིན་ཞིང་བདག་འབྲས་
ནི་དེར་གནས་པའི་ཡུལ་དང་ས་ཕྱོགས་ལ་འབྱུང་ལ། དེ་ལ་ངེས་པ་དང་མ་ངེས་པ་གཉིས་ལས་མ་ངེས་པ་



82 ལམ་རིམ་འཇམ་དབམ་ཞལ་ལུང་།
ནི་རྒྱུ་རྐྱེན་དང་མ་ཕྲད་ན་རྣམ་སྨིན་མི་འབྱིན་ཞིང་ཕྲད་ན་འབྱིན་པའི་སྐབས་ཤིག་ཀྱང་བཤད་མོད། ད་ལྟ་
རང་རེ་རྣམས་ཀྱིས་བསགས་པའི་ལས་ཕལ་ཆེ་བ་ནི་དུག་གསུམ་དྲག་པོས་ཀུན་ནས་བསླང་བ་དང་། སྡིག་
པ་རྒྱུན་ཆགས་སུ་བྱེད་པ། ཡུལ་ཁྱད་པར་ཅན་ལ་བསགས་པ་སོགས་ནས་མྱོང་བར་ངེས་པ་མང་ལ། དེ་
ཡང་སློབ་དཔོན་དབྱིག་གཉེན་གྱིས། །མཐོང་བའི་ཆོས་ལ་སོགས་པ་ལ། །མྱོང་འགྱུར་ལ་སོགས་ངེས་
རྣམ་གསུམ། ཞེས་གསུམ་དུ་ཡོད་པའི་དཔེར་ན་སྔོན་བྱུང་དུ་དགེ་འདུན་ལ་བུད་མེད་ཡིན་ཞེས་ངན་སྨྲས་
བྱས་པས་ཚེ་དེར་མཚན་འགྱུར་བ་མཐོང་ཆོས་མྱོང་འགྱུར། སྐྱེ་བ་བརྒྱ་བུད་མེད་ཀྱི་ལུས་བླངས་པས་སྐྱེས་
ནས་དང་ལན་གྲངས་གཞན་ལ་མྱོང་འགྱུར་གཉིས་ཀ་ཚང་བའི་གཏམ་རྒྱུད་དང༌། རང་ལ་ངན་སོང་དུ་སྐྱེ་
ངེས་ཀྱི་ལས་ཤིག་ཡོད་ན་ཚེ་དེ་ལ་སྦྱོར་ལམ་བཟོད་པ་ཙམ་ཡང་འཐོབ་མི་ནུས། འདོད་ཁམས་སུ་སྐྱེ་ངེས་
ཀྱི་ལས་ཤིག་ཡོད་ན་འདོད་ཆགས་དང་བྲལ་བའི་འབྲས་བུ་འཐོབ་མི་ནུས། འཁོར་བར་སྐྱེ་ངེས་ཀྱི་ལས་
ཤིག་ཡོད་ན་ཚེ་དེར་འཁོར་བ་ལས་གྲོལ་མི་ནུས་པ་སོགས་བཤད་མ་ཐག་པའི་ལས་འབྲས་ཀྱི་རྣམ་གཞག་རྣམས་
ངེས་པར་བྱས་ཏེ་རང་རྒྱུད་ཀྱི་དུག་གསུམ་དང་དེས་ཀུན་ནས་བསླང་པའི་སྲོག་གཅོད་མ་བྱིན་ལེན་སོགས་
གང་ལ་མངོན་པར་དགའ་བརྟགས་ནས་གང་དགའ་བ་དེ་གའི་གཞི་ནས་བཟུང་མཐར་ཐུག་གི་བར་ཡིད་ངོར་
འཆར་དུ་བཅུག་པ་ན་དགྲ་ལ་ཞེ་སྡང་དམར་ལམ་ལམ་པ་དང་། ཡུལ་སེམས་ཅན་དང་དངོས་པོ་ལྟ་བུ་ལ་
འདོད་ཆགས་བརྩེ་དུང་དུང་བ་བྱུང་བ་ན་དྲན་ཤེས་ཀྱིས་ཚིར་གྱིས་གཟུང་། སྔོན་ཆད་ཤེས་བཞིན་གྱི་མ་
ཟིན་པའི་སྡིག་པ་མང་དུ་བསགས་ཡོད་འདུག་ཀྱང་བསགས་པ་ལ་བསགས་པར་ངོ་མ་འཕྲོད། ད་རོ་ཐིན་
པས་ཁོ་ནམ་བྱུང་ཙ་ན་གཉེན་པོ་བསྟེན་ཐུབ་པ་ཞིག་བྱེད། དེ་ཙམ་གྱིས་མི་ཆོག་པར་དགེ་བ་བཅུ་པོ་སྒྲུབ་པ་
ལ་བརྩོན་པར་བྱེད། དེ་ལ་ཡང་ངོས་ཟིན་དགོས་པས་མི་དགེ་བ་བཅུ་གོ་ལྡོག་པ་དེ་དགེ་བ་བཅུ་ཡིན་ལ། འབྲས་
བུ་དགེ་བ་སྟོབས་ཆེན་གྱི་སྒོ་ནས་སྲོག་གཅོད་སྤངས་པས་རྣམ་སྨིན་གྱི་འབྲས་བུ་མི་ལུས་འཐོབ། རྒྱུ་མཐུན་
གྱི་འབྲས་བུ་ཚེ་རིང་། བདག་པོའི་འབྲས་བུ་སྨན་མཐུ་ཆེ་བ་སོགས་ཀྱིས་མཚོན་ཏེ། མི་དགེ་བའི་འབྲས་
བུ་རྣམས་གོ་ལྡོག་གི་ཚུལ་དུ་ལེགས་པར་བསམས་ནས་མོས་པ་དང་སྤྲོ་བ་མ་བྱུང་གི་བར་དུ་བསྒོམ། དགེ་



ལམ་རིམ་འཇམ་དཔལ་ཞལ་ལུང་། ༧
མི་དགེའི་ཚུལ་ལ་གནད་འགག་ཞིབ་མོར་དཔྱད་ན་གོང་གི་གཞི་བསམ་པ་སྦྱོར་བ་མཐར་ཐུག་གི་བར་ཐམས་
ཅད་དགེ་སེམས་ཁོ་ནས་ཟིན་པའི་སྦྱིན་གཏོང་ལྟ་བུ་གཅིག་ཏུ་དཀར་བའི་ལས། གཞི་ནས་མཐར་ཐུག་གི་
བར་མཐའ་དག་སྡིག་སེམས་ཀྱིས་ཟིན་ནས་རང་དོན་དུ་སྲོག་གཅོད་པ་ལྟ་བུ་གཅིག་ཏུ་གནག་པའི་ལས། མང་
པོའི་སྲོག་སྐྱོབ་པའི་དོན་དུ་གང་ཟག་གཅིག་གསོད་པ་ལྟ་བུ་སྦྱོར་བ་སྲོག་བཅད་པའི་རྒྱུ་མི་དགེ་བའི་ལས་སྟོབས་
ཆུང་དེས་རྒྱུ་མཐུན་གྱི་འབྲས་བུ་སྡུག་བསྔལ་བསྐྱེད་ཀྱང་། བསམ་པའི་ཁྱད་པར་དགེ་བའི་རྒྱུ་སྟོབས་ཆེ་
བས་རྣམ་སྨིན་དང་བདག་འབྲས་བདེ་བར་འབྱིན་པས་ན་ལས་ནག་རྣམ་སྨིན་དཀར་བ་བླང་བྱ་དང་། མང་
པོ་ཞིག་གསོད་པའི་བསམ་པས་མ་ཆགས་པའི་སྦྱིན་པ་གཏོང་བ་ལྟ་བུ་བསམ་པའི་ཁྱད་པར་མི་དགེ་བ་ཤུགས་
ཆེ་བས་རྣམ་སྨིན་དང་བདག་འབྲས་སྡུག་བསྔལ་ཁོ་ན་འབྱིན་ཞིང་། རྒྱུ་མཐུན་གྱི་འབྲས་བུ་ཚེ་ཐུང་བ་དང་
ལོངས་སྤྱོད་ཆེ་བའི་འབྲས་བུ་དཀར་ནག་འདྲེས་མར་ཡོད་པས་ལས་དཀར་རྣམ་སྨིན་ནག་པས་སྤང་དགོས་
ཚུབ་སོགས་ལས་འབྲས་ཕྲ་མོ་ཡང་བསམ་ཞིང་བླང་དོར་བྱེད་པ་གནད་དུ་ཆེ། འོང་ཀྱང་སྒོམ་ཞྭ་པུས་འཁྱུད་
དྲ་ཕད་ཀྱི་སྒྲིབ་ཤིང་དང་སྨིན་མ་གཟེངས་མཐོ་བའི་ལྟ་སྟངས་ཅན་ཕལ་ཆེར་ལ་ནི་དགེ་མི་དགེ་བཅུ་པོ་རགས་
རིམ་ཙམ་ངོས་ཟིན་པའི་བླང་དོར་བྱུང་ཡང་སྐྱེན་པའི་ཚད་དུ་འདུག་གོ ཁྱད་པར་དུ་ཡང་རྣམ་སྨིན་གྱི་ཡོན་
ཏན་བརྒྱད་དང་ལྡན་པའི་ལུས་རྟེན་འཐོབ་པའི་ཐབས་སུ་གཞན་གྱི་སྲོག་སྐྱོབ་པ། རྟེན་ལ་མར་མེ་འབུལ་
བ༑ ན་གཞན་ལ་བྲན་ལྟར་གུས་པ། སྦྱིན་པ་ལ་བརྩོན་པ། ངག་བག་དང་ལྡན་པ། རང་ལ་ཡོན་ཏན་སྣ་
ཚོགས་འབྱུང་བར་སྨོན་ལམ་འདེབས་པ། འབྲས་བུ་མི་དབྱུང་ཞིང་བུད་མེད་ལ་ཉེས་དམིགས་སུ་བལྟ་བ།
གཞན་གྱིས་མི་ནུས་པ་རང་གིས་སྒྲུབ་པ་ལ་བརྩོན་པ་སོགས་ཀྱིས། ཚེ་ཁ་དོག་རིགས་དབང་ཕྱུག་ཕུན་སུམ་
ཚོགས་པ། ཚིག་བཙུན་པ། དབང་ཆེ་བ། སྟོབས་དང་ལྡན་པའི་ཡོན་ཏན་རྣམས་སྒྲུབ་པར་བྱེད་པ་ལ་
སྔར་བཞིན་དུ་མོས་སྤྲོའི་བསམ་པ་ནན་ཏན་དུ་བྱ། དེ་ལྟར་དགེ་མི་དགེའི་ངོ་བོ་དང་འབྲས་བུ་རྣམས་དཔྱད་
འཇོག་གཉིས་ཀའི་སྒོ་ནས་བསྒོམས་པའི་མཐར། བཤད་མ་ཐག་པའི་དགེ་བཅུ་སྒྲུབ་པ་དང་རྣམ་མཁྱེན་
སྒྲུབ་པའི་རྟེན་བཟང་པོ་ཞིག་ཐོབ་པར་བྱེད་པ་ལ་སྔར་བཤད་པའི་མི་དགེ་བ་དེ་དག་གིས་མ་གོས་ཤིང་གསར་



84 ལམ་རིམ་འཇམ་དཔལ་ཞལ་ལུང་།།
དུ་མི་གསོག་པ་ཞིག་ངེས་པར་དགོས་འདུག་ཀྱང་རང་གི་མངོན་སུམ་གྱིས་གྲུབ་པ་ཚེ་འདིར་ཡང་སྡིག་པ་དེ་
ཙམ་ཞིག་བསགས། དེས་ཆ་ཙམ་དུ་ཡང་འགྲན་མི་ནུས་པའི་ཚེ་རབས་མང་པོར་རང་གཅིག་པུའི་ཆེད་ཙམ་
དུ་མ་ཟད་དཔོན་གྲོགས་བུ་སྤུན་ཟླ་བུད་མེད་གཡོག་འཁོར་སྡེ་དགོན་སོགས་ཀྱི་དོན་དུ་སྡིག་པ་གྲངས་མེད་བསགས་
པ་དེ། བཤེས་སྤྲིང་ལས། ཁྱོད་ཀྱི་བྲམ་ཟེ་དགེ་སློང་ལྷ་དང་ནི། །མགྲོན་དང་ཡབ་ཡུམ་དག་དང་བཙུན་
མོ་དང་། །འཁོར་གྱི་སླད་དུའང་སྡིག་པ་མི་བགྱི་སྟེ། །དམྱལ་བའི་རྣམ་སྨིན་སྐལ་ནོད་འགའ་མ་མཆིས།
ཞེས་གཞན་གྱི་དོན་དུ་སྡིག་པ་བྱས་པ་རྣམས་རྣམ་སྨིན་མྱོང་ཚེ་ཡུལ་དེ་དག་དང་བགོ་བཤའ་བྱར་མེད་པར་
རང་གཅིག་པུའི་ཐོག་ཏུ་འོང་ཞིང་མྱོང་ངེས་ཀྱི་ལས་ནི་བཟློག་ཏུ་མེད་པར་ཆོས་མངོན་པ་ལས་བ་བཤད་འདུག་
པས་ཇི་ལྟར་བྱས་ཀྱང་འཁོར་བ་ལས་ཐར་མི་ནུས་པ་འདྲ་སྙམ་དུ་ཡིད་བློང་བློང་པོར་གྱུར་པ་ན། ད་རེ་
བདག་ཅག་གི་སྟོན་པ་ཐབས་མཁས་ཐུགས་རྗེ་ཅན་དེས་དྲང་ངེས་ཀྱི་ཆོས་མང་དུ་བཀའ་སྩལ་བའི་ཐེག་པ་
འོག་མར་དེ་ལྟར་བཤད་ཀྱང་། ངེས་དོན་དུ་མཚམས་མེད་བྱས་པའི་སྡིག་པ་རྔམས་ཆེན་ཡང་བཤགས་
སྡོམ་བྱས་པས་འདག་ནུས་པར་གསུངས་པས། བཤེས་སྤྲིང་ལས། གང་ཞིག་སྔོན་ཆད་བག་མེད་གྱུར་པ་
ལས༑ ༑ཕྱི་ནས་བག་དང་ལྡན་པར་གྱུར་དེ་ཡང་། །ཟླ་བ་སྤྲིན་བྲལ་ལྟ་བུར་རྣམ་མཛེས་ཏེ། །དགའ་བོ་
སོར་འཕྲེང་མཐོང་ལྡན་བདེ་བྱེད་བཞིན། །ཞེས་གཅུང་དགའ་བོ་ཆུང་མ་ལ་ཧ་ཅང་ཆགས་པ་དང་། སོར་
འཕྲེང་གིས་མི་གཅིག་གིས་མ་ལོངས་པའི་སྟོང་བསད་པ། མ་སྐྱེས་དགྲས་ཡབ་གཟུགས་ཅན་སྙིང་པོ་བསད་
པ་རྣམས་ཀྱང་བཤགས་སྡོམ་བྱས་པས་དག་ཅིང་སྔ་མ་གཉིས་ཀྱིས་དགྲ་བཅོམ་པ་ཐོབ་པ་དང་། བདེ་བྱེད་
ཀྱིས་མ་བསད་ཀྱང་འགྱོད་སེམས་ཀྱིས་བླང་དོར་ཚུལ་བཞིན་དུ་བྱས་པས་དམྱལ་བར་དར་གྱི་ཕོ་ལོངས་བརྡབས་
པ་ཙམ་ཞིག་སྐྱེས་ནས་བཅོམ་ལྡན་འདས་ཀྱི་དྲུང་དུ་རྒྱུན་དུ་ཞུགས་ཀྱི་འབྲས་བུ་ཐོབ་པར་བཤད་པས་བདག་
གིས་དེ་ཙམ་ཞིག་མ་ཐོབ་ཀྱང་ངན་འགྲོའི་སྐྱེ་སྒོ་ཁེགས་པ་ཞིག་བྱེད་སྙམ་པའི་ངེས་འབྱུང་དྲག་པོས་རྒྱུད་བསྐུལ་
ཏེ་སྡིག་པ་བཤགས་པའི་ཡུལ་སྐུ་གསུང་ཐུགས་རྟེན་དགྲམ། དེ་དག་ལ་དཀོན་མཆོག་དངོས་ཀྱི་མོས་པ་བརྟན་
པོ་བྱ། སྔར་བྱས་ཀྱི་སྡིག་པ་ལ་དུག་ཁོང་དུ་སོང་བ་ལྟ་བུའི་སུན་འབྱིན་པའི་འགྱོད་སེམ་ ་དྲག་པོ་དང་། ཕྱིན་



ལམ་རིམ་འཇམ་དཔལ་ཞལ་ལུང་། 85
ཆད་སྲོག་ལ་བབས་ཀྱང་མི་བྱེད་སྙམ་པའི་ཉེས་པ་ལས་སླར་ལྡོག་པའི་སྡོམ་སེམས་སྔོན་དུ་བཏང་ནས་དུག་
གཞོམ་པའི་ཆེད་དུ་སྨན་དཀར་པོ་ཚིག་ཐུབ་བསྟན་པ་ལྟར། རྗེ་བདག་ཉིད་ཆེན་པོས་མཛད་པའི་སྟོབས་བཞིའི་
བཤགས་པ། གཞན་ཡང་འཕགས་པ་ཕུང་པོ་གསུམ་པའི་མདོ། ངན་སོང་དང་སྡིག་པ་སྦྱང་བའི་གཟུང་
སྔགས་ཁྱད་པར་ཅན་དེ་བཞིན་གཤགས་པའི་མཚན་བརྗོད་པ་སོགས་དང་བཅས་ཕྱག་འཚལ་བ་ནི་ལག་ལེན་
དངོས་ཡིན་ནོ། །གཞུང་ཆེན་པོར་སུན་འབྱིན་པའི་སྐབས་སུ་གསེར་འོད་དམ་པའི་བཤགས་པ་གསུངས་
པ་ཉེས་པ་རྣམས་སྔོ་བགྲང་བྱེད་པར་དགོངས་ཤིང་། གཉེན་པོ་ཀུན་སྤྱོད་ཀྱི་སྐབས་མདོ་སྡེ་ཀླག་པ་སྐུ་གཟུགས་
བཞེངས་པ་མཆོད་པ་འབུལ་བ་སོགས་ནི་ཐུན་མཚམས་རྒྱུན་གྱི་སྤྱོད་ལམ་རྣམས་ལ་བྱ་བའི་དབང་དུ་མཛད།
དེ་ཁོ་ན་ཉིད་ཀྱི་རྒྱས་འདེབས་པ་ནི་ཐུན་དངོས་དང་མཚམས་ཀྱི་ངེས་པ་མེད་ཀྱང་གང་ཟག་གི་བློ་རྣོ་རྟུལ་ལ་
རག་ལུས་ལ། རབ་ཏུ་བྱུང་བ་ལྟ་བུ་ལ་དངོས་གཞིའི་ཚེ་ལྟུང་བ་ཕྱིར་བཅོས་པ་ཡང་བཤད་པས་སྤྱིར་བཏང་
དམིགས་བསལ་ཕྱེད་པའི་སྒོ་ནས་ཉམས་སུ་ལེན་པ་ལགས་སོ།། སྨྲས་པ། སྐྱེ་བར་མ་རིག་སྟུག་པོའི་ལིང་
ཐོག་གིས། །བླང་དང་དོར་བྱར་བལྟ་བའི་མིག་ལྡོང་རྣམས། །བཞིན་རས་ནག་ནོག་གོས་ཀྱི་དྲི་མ་སོགས།
འཁྲུད་པར་བྱེད་པ་དོན་ཆེན་ཡིན་པར་རློམ། །ལ་ལ་བསགས་ཀྱིན་འཛད་པའི་ཟང་ཟིང་ནོར། །བྱ་ལམ་
རྗེས་མེད་ཆུ་ཡི་རི་མོ་ལ། །དཀའ་བ་ཁྱད་དུ་བསད་ནས་སྒོ་གསུམ་གྱིས། །མི་བཟད་འབད་པ་དྲག་པོས་
དཀའ་ཐུབ་བསྟེན། །རྨི་ལམ་ཡུལ་གྱི་བདེ་སྡུག་ཇི་བཞིན་དུ། །ལོང་མེད་ཚེ་འདིའི་དགྲ་འདུལ་གཉེན་སྐྱོང་
སོགས༑ ༑ཆོས་བརྒྱད་གཡེང་བའི་ཁོལ་པོར་འཛད་པའི་ངང་། །མནར་མེད་དམྱལ་བའི་བུད་ཤིང་བྱས་
ཀྱི་དོགས། །མི་ཤེས་བླུན་པོ་ཚེ་འདིའི་དོན་གྱི་ཆེད། །མི་དགེའི་ལས་ལ་འཇུག་པ་བདེན་མོད་ཀྱི། །ཁོ་བོ་
གསུང་རབ་མང་པོ་ཐོས་བཞིན་དུ། །གཏན་མདུན་རླུང་ལ་བསྐུར་བ་ངོ་རེ་གནོང། །ཀྭ་ཡེ་དཔྱིད་དུས་ས་
བོན་གང་བཏབ་པའི། །སྟོན་ཀ་འབྲས་བུ་སོ་སོར་སྨིན་པ་བཞིན། །དཀར་ནག་རྒྱུ་ལས་བདེ་སྡུག་འབྲས་
འབྱིན་པའི། །ཚུལ་འདི་བསམས་པའི་བླང་དོར་གནད་འགག་གཅེས། །འགྱོད་སྡོམ་སེམས་ཀྱི་དཀོན་
མཆོག་གསུམ་གྱི་དྲུང་། །སྡིག་ཚོགས་བཤགས་ནུས་གཉེན་པོ་སྟོབས་བཞི་ཡིས། །ཡུན་རིང་གོམས་ཤིང་



86 ལམ་རིམ་འཇམ་དཔལ་ཞལ་ལུང་།
འདྲིས་པའི་ངན་སོང་གི །གནས་ངན་འདི་ཡི་རྒྱུ་ཚོགས་དྲུང་ནས་འབྱིན། །ཞེས་བྱ་བ་ནི་བར་སྐབས་ཀྱི་
ཚིགས་སུ་བཅད་པའོ།། འཇམ་དབྱངས་མགྲིན་འཁྱུད་སྨྲ་མཁས་ངག་གི་དབང་། །བརྩེ་ཆེན་ཕྱག་ན་པད་
མོའི་རང་གཟུགས་ཅན། །མཐུ་སྟོབས་གསང་བའི་བདག་པོའི་ངང་ཚུལ་གྱིས། །རིགས་གསུམ་སྒྱུ་དྲའི་
གར་མཁན་བཙོང་ཁ་པ། ཁྱོད་གསུང་དང་པོའི་སྐྱེས་བུ་བློ་སྦྱོང་བའི། །ཐུན་མོང་ལམ་གྱི་རིམ་པའི་གནད་
འགག་རྣམས། །འཁྲུལ་མེད་ཚིག་ཉུང་དོན་རྒྱས་གོ་བདེ་བར། །ཡོངས་འཛིན་བླ་མའི་གསུང་བཞིན་བཤད་
ཟིན་ནས། །སྡུག་ཀུན་འཁོར་བའི་རྒྱ་མཚོ་ཆེན་པོ་ལས། །བསྒྲལ་ནས་འགོག་ལམ་རིན་ཆེན་གླིང་མཆོག་
ཏུ༑ ༑བགྲོད་བྱེད་རྒྱ་བོད་མཁས་པའི་ལེགས་བཤད་ཀྱི། །རྒྱུ་མང་གླུ་ལ་བློ་ལྡན་རྣ་བ་བློགས།། །།གཉིས་
པ་སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་པ་ལ་བློ་སྦྱང་བ་ནི་ལམ་སྒྲོན་ལས། སྲིད་པའི་བདེ་ལ་རྒྱབ་
ཕྱོགས་ཤིང་། །སྡིག་པའི་ལས་ལས་ལྡོག་བདག་ཉིད། །གང་ཞིག་རང་ཞི་ཙམ་དོན་གཉེར། །སྐྱེས་བུ་དེ་
ནི་འབྲིང་ཞེས་བྱ། །ཞེས་སྐྱེས་བུ་ཆུང་ངུ་ནི་མངོན་མཐོ་ལྷ་མིའི་གོ་འཕང་སོགས་དོན་དུ་གཉེར་བར་བྱེད་
པ་ལས། ཚུལ་དེ་ཙམ་ཐོབ་བྱར་མི་འཛིན་པས་ལམ་བསླབ་པ་གསུམ་ལ་བརྟེན་ནས་འཁོར་བ་ལས་ཐར་
པའི་ཞི་བདེ་ཙམ་དོན་དུ་གཉེར་བ་རྣམས་སྐྱེས་བུ་འབྲིང་དུ་བཤད་པས་ན་སྐབས་འདིར་ཞི་བ་ཙམ་དོན་དུ་གཉེར་
ཡང་རྣམ་པ་ཐམས་ཅད་མཁྱེན་པ་སྒྲུབ་པ་ལ་དེའི་སྔོན་དུ་ངེས་པར་ཐར་པ་ཐོབ་དགོས་པས་འབྲིང་དང་ཐུན་
མོང་བའི་ལམ་གྱི་རིམ་པ་ཉམས་སུ་ལེན་པ་སྔར་སྐྱེས་བུ་ཆུང་ངུའི་སྐབས་ཀྱི་ཉམས་ལེན་རྣམས་གོ་རིམ་མ་
ལོག་པར་བྱས་པས་རེ་ཞིག་ངན་སོང་གསུམ་དུ་སྐྱེས་ཏེ་སྡུག་བསྔལ་གྱི་སྡུག་བསྔལ་མྱོང་མ་དགོས་པ་ནི་བཙོན་
དོང་ནས་ཐར་པའི་མི་བཞིན་དགའ་བ་ཁྱད་པར་ཅན་ཐོབ་ནའང་། མི་དེ་སླར་བཙོན་ཁང་དུ་མི་འཇུག་པའི་
གདེངས་མེད་པ་ལྟར་ཚེ་འདིར་གཉེན་པོ་སྟོབས་བཞིའི་སྒོ་ནས་སྔར་བྱས་ཀྱི་སྡིག་པ་རྣམས་བྱང་ཞིང་གསར་
དུ་མ་བསགས་ལ་དགེ་བ་བཅུ་བསྒྲུབས་པའི་མཐུས་སྐྱེ་བ་ཕྱི་མ་བདེ་འགྲོའི་ལུས་ཤིག་ཐོབ་ཀྱང་ཉོན་མོངས་
མ་སྤངས་པའི་དབང་གིས་ཚེ་སྔོན་མ་ངན་སོང་གི་སྡུག་བསྔལ་ལ་འཇིགས་པའི་བློ་སོ་ན་མི་སྡོད་པར་མི་དགེ་
བའི་ལས་གསར་དུ་མི་གསོག་པའི་ཆ་ག་ལ་ཡོད། གལ་ཏེ་བསགས་ན་སླར་ཡང་ངན་སོང་གི་གནས་སུ་ལྡོག་



ལམ་རིམ་འཇམ་དཔལ་ཞལ་ལུང་། 87
པས་ན་སྤྱོད་འཇུག་ལས། བདེ་འགྲོར་ཡང་དང་ཡང་འོངས་ཏེ། །བདེ་བ་མང་པོ་སྤྱད་སྤྱད་ནས། །ཤི་
ནས་ངན་སོང་སྡུག་བསྔལ་ནི། །ཡུན་རིང་མི་བཟད་རྣམས་སུ་ལྟུང་། །ཞེས་དཔེར་ན་ཚ་རེག་གིས་མནར་
བ་ན་རླུང་བསེར་བུའམ་འབབ་ཆུ་ལྟ་བུ་ལུས་ལ་ཕོག་ཏུ་བཅུག་པའི་ཚེ་རེ་ཞིག་བདེ་བ་སྐྱེ་ནའང་ཡུན་རིན་སོང་
བ་དང་གྲང་བའི་སྡུག་བསྔལ་བསྐྱེད་པ་བཞིན་ཟག་བཅས་ཀྱི་བདེ་བ་མཐའ་དག་ནི་འགྱུར་བའི་སྡུག་བསྔལ་
ཤ་སྟག་ཡིན་པས་གནས་སྐབས་ཀྱི་བདེ་བ་ལ་ཡིད་བརྟན་དུ་མི་རུང་བ་འདུག །ད་ལྟ་ལས་ཉོན་གཉིས་ཀྱིས་
འཁོར་བ་འདིར་ཉིང་མཚམས་སྦྱོར་དུ་བཅུག་ནས་མངོན་པར་བཅིངས་པ་འདི་ལ་ངེས་པར་འབྱུང་བའི་བློས་
འདོད་ཀྱི་བསམ་པ་དང་བཅས་ཏེ་འབད་པས་བསྒྲུབས་པས་བཅིངས་པ་ལས་རྣམ་པ་ཐར་པ་ནི་ཞི་བའི་གོ་འཕང་
ཡིན་པས་འདི་ཉིད་དོན་དུ་གཉེར་བར་བྱེད་པ་ལ་འཁོར་བའི་སྡུག་བསྔལ་བསམ་པ། དེ་ལས་ཐར་བར་བྱེད་
པའི་ལམ་ཉམས་ལེན་གྱི་རིམ་པ་བཤད་པ་དང་གཉིས། དང་པོ་ལ་སྡུག་བསྔལ་དང་ཀུན་འབྱུང་གི་སྒོ་ནས་
བསམ་པ། རྟེན་འབྲེལ་བཅུ་གཉིས་ཀྱི་སྒོ་ནས་བསམ་པ་གཉིས། དང་པོ་ལ་སྡུག་བསྔལ་འཁོར་བའི་ཉེས་
དམིགས་དང་། ཀུན་འབྱུང་འཁོར་བའི་འཇུག་རིམ་གཉིས་ལས། དང་པོ་ནི་མདོ་ལས། དགེ་སློང་དག་
འདི་ནི་སྡུག་བསྔལ་འཕགས་པའི་བདེན་པའོ། །འདི་ནི་ཀུན་འབྱུང་འཕགས་པའི་བདེན་པའོ། །ཞེས་འབྲས་
བུ་སྡུག་བསྔལ་བདེན་པ་དང་། རྒྱུ་ཀུན་འབྱུང་བདེན་པ་རྗེས་སུ་གསུངས་པ་འདི་རྒྱུ་འབྲས་གོ་ལྡོག་པ་ལྟ་བུར་
སྣང་ཡང་དགོས་པ་ཁྱད་པར་ཅན་ལ་དགོངས་པའི་ཚུལ་བཞི་བརྒྱ་པ་ལས། སྡུག་བསྔལ་རྒྱ་མཚོ་འདི་ལ་
མཐའ༑ ༑རྣམ་པ་ཀུན་ཏུ་ཡོད་མིན་ན། །བྱིས་ཁྱོད་འདིར་ན་བྱིང་བ་ལས། །འཇིགས་པ་ཅིས་ན་སྐྱེ་མི་
འགྱུར༑ ༑ཞེས་འབྲས་བུ་སྡུག་བསྔལ་ལ་བདེ་བར་འཛིན་པའི་བློ་ཡོད་ན་དེའི་རྒྱུ་ལས་དང་ཉོན་མོངས་པ་
ལ་འཇིགས་པ་དང་སྤོང་སེམས་མི་སྐྱེ་ལ། དེ་ལས་གོ་ལྡོག་འབྲས་བུ་དེ་མི་འདོད་པའི་དབང་གིས་དེའི་རྒྱུ་
འགོག་པར་བྱེད་པ། དཔེར་ན་རང་རེ་ས་སྐམ་པོ་ཞིག་གི་སྟེང་ན་ཡོད་པའི་ཚེ་གློ་བུར་དུ་ཆུ་ཞིག་བྱུང་ནས་
ལུས་དང་གོས་སྟན་སོགས་གཤེར་ཏེ་གྲང་བའི་རེག་བྱས་ཉེན་པ་ནི་སྡུག་བསྔལ་བདེན་པ། ཆུ་དེ་གང་ནས་
བྱུང་བརྟགས་ནས་ཕྱོགས་འདི་ཞེས་བྱ་བ་ནས་བྱུང་བར་ངེས་པ་ནི་ཀུན་འབྱུང་བདེན་པ་ངེས་པ། ལུས་གྲང་



88 ལམ་རིམ་འཇམ་དཔལ་ཞལ་ལུང་།
རེག་ལས་གྲོལ་བ་ནི་འགོག་པའི་བདེན་པ། དེའི་ཐབས་སུ་ཆུ་འོལ་ཀ་བསྒྱུར་བའི་བྱ་བ་བྱེད་པ་ནི་ལམ་གྱི་
བདེན་པ་སྟེ། རྒྱུད་བླ་མ་ལས། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ། །བདེར་གནས་ཐོབ་བྱ་སྨན་ནི་
བསྟེན་པར་བྱ་བ་ལྟར། །སྡུག་བསྔལ་རྒྱུ་དང་དེ་འགོག་པ་དང་དེ་བཞིན་ལམ། །ཤེས་བྱ་སྤང་བྱ་རིག་པར་
བྱ་ཞིང་བསྟེན་པར་བྱ། །ཞེས་ཆུས་གཤེར་བ་ལ་སྡུག་བསྔལ་དུ་ངོ་མ་ཤེས་ན་ཆུ་དེ་དགག་འདོད་ཀྱི་བློ་མི་
འབྱུང་༑ ༑རླན་དང་བྲལ་བ་དེ་བདེ་བར་མ་ཤེས་ན་ཆུ་འགོག་བྱེད་ཀྱི་རགས་རྩིག་པའི་བློ་མི་འོང་བས་བདེ་
སྡུག་གང་གི་ཡང་འབྲས་བུ་ངོས་ཟིན་པར་བྱས་ནས་དེ་སྐྱེད་བྱེད་ཀྱི་རྒྱུ་ལ་འདོར་ལེན་མཛད་པ་ནི་གནད་ཤིན་
ཏུ་ཆེ་བའི་ཕྱིར་ཚུལ་དེ་ལེགས་པར་ཁོང་དུ་ཆུད་པར་བྱས་ཏེ་ཐོག་མར་སྡུག་བསྔལ་བདེན་པ་བསམ་པ་ལ་ལམ་
རིམ་དུ་འཁོར་བ་སྤྱི་དང་བྱེ་བྲག་གི་སྡུག་བསྔལ་སོ་སོར་གསུངས་པའི་སྐྱེ་རྒ་སོགས་སྤྱི་ལ་སྦྱར་བ་ནི་སྤྲོས་
པ་ཆེ་བའི་དབང་དུ་མཛད་པ་ཡིན་ཞིང་། སྐབས་དོན་སྙིང་པོ་དྲིལ་ན། ངན་སོང་གསུམ་ནི་སྔར་སྐྱེས་བུ་
ཆུང་ངུའི་དུས་མྱོང་བ་ཚད་ཐུབ་བསྒོམས་ཟིན་པས་ཆང་འཐུངས་པས་ནད་དྲག་པོ་བསླང་སྟེ་སྐྱུགས་ལོག་པ་
ཞིག་ལ་ཆང་མཐོང་ཙམ་ནས་དེ་ལ་མི་སྡུག་པའི་བློ་སྐྱེ་བའི་མཐུས་བྱེ་བྲག་གི་རོ་སྐྱུར་བ་དང་ངན་པ་སོགས་
ཆེད་དུ་བསམ་མི་དགོས་པར་རྟ་རྒྱུག་པའི་ཞར་ལ་མེ་ཏོག་ཆོད་པ་ལྟར་འོང་བས། ངན་སོང་གི་སྐྱེ་བའི་སྡུག་
བསྔལ་ཆེད་དུ་མ་བསྒོམས་པས་སྐྱོན་དུ་མི་འགྱུར་ཞིང་། དངོས་དོན་བདེ་འགྲོའི་སྡུག་བསྔལ་ལ་གཙོ་ཆེར་
སྦྱར་ཏེ་བསམ་པ་ལ། མི། བདེ་འགྲོ་གཞན་གཉིས། ཞར་བྱུང་རིགས་དྲུག་ཐུན་མོང་གི་སྡུག་བསྔལ་
སྒོམ་པ་གསུམ། དང་པོ་ནི་ལས་ཉོན་གྱི་དབང་གིས་སྐྱེ་བ་བླངས་པ་རྣམས་ནི་རྒ་བ་དང་འཆི་བ་སོགས་ཀྱི་
སྡུག་བསྔལ་སྣ་ཚོགས་པ་ཀྱི་གནས་སུ་གྱུར་ཅིང་སེམས་རབ་ཏུ་མ་ཞི་བས་དུག་གསུམ་གྱིས་ལུས་སེམས་ངལ་
བཞིན་དུ་མཐར་འཆི་བའི་ཆོས་ཅན་ལས་མ་འདས་མོད། དེ་ཡང་སྐྱེ་གནས་བཞིར་གསུང་ཡང་གཙོ་ཆེ་བ་
མངལ་སྐྱེས་ཀྱི་དབང་དུ་བྱས་ཏེ། སློབ་སྤྲིང་ལས། ཤིན་ཏུ་མི་བཟད་དྲི་ང་མི་གཙང་བཅེར་བས་འགགས།
རབ་ཏུ་དོག་པ་མུན་ནག་འཐིབས་པོར་འདུག་པ་ཡི། །མངལ་གནས་དམྱལ་བ་ལྟ་བུའི་ནང་དུ་དེ་ཞུགས་ནས།
ལུས་ཡོངས་བསྐུམས་ལ་སྡུག་བསྔལ་ཆེན་པོ་བརྣག་དགོས་སོ། །ཞེས་ཕོ་བའི་འོག་ལོང་ཁའི་སྟེང་ན་ཁ་སྒལ་



ལམ་རིམ་འཇམ་དཔལ་ཞལ་ལུང་། 89
ཚིགས་ལ་བལྟས་ནས་དྲི་ང་ཞིང་མི་གཙང་བའི་ལྗན་ལྗིན་གྱི་ཁྲོད་དུ་ཡོད་པ་ལས་རིམ་གྱིས་མེར་མེར་པོ་ནས་
རྐང་ལག་འགྱུས་པའི་བར་རྣམས་ཀྱི་གནས་སྐབས་སུ་མས་བཟའ་བཏུང་ཆེ་བ་བསྟེན་ན་མེ་དོང་དུ་ཚུད་པ།
གྲང་བ་བསྟེན་ན་འཁྱག་སྦུགས་སུ་གནས་པ། མཆོང་བ་དང་རྒྱུག་པ་སོགས་ཀྱི་ཚེ་གཡང་ལ་ལྷུང་པ་ལྟ་བུའི་
ཉམས་འཆར་བ་སོགས་མའི་སྤྱོད་ལམ་མི་གཟོབ་པ་མཐའ་དག་ལ་བརྟེན་པའི་སྡུག་བསྔལ་ཐོག་ཏུ་འབབ་བཞིན་
པ་ནས་ཞག་གཉིས་བརྒྱ་དྲུག་ཅུ་རྩ་དྲུག་སོང་བ་ན་ལས་ཀྱི་རླུང་གིས་མགོ་བོ་ཐུར་དུ་བསྟན་ཏེ་མངལ་སྒོའི་རུས་
པ་ཤིན་ཏུ་དོག་པ་ནས་ཕྱིར་འབྱུང་བའི་ཚེ་བ་གླང་གི་པགས་པ་དམར་བཤུས་བྱས་པ་ལ་སྦྲང་མ་མཆུ་ཅན་
གྱིས་ཟོས་པ་ལྟ་བུའི་སྡུག་བསྔལ་ཚོར་བ་དྲག་པོ་མྱོང་བཞིན་དུ་སྐྱེ་ཞིང་། བཙས་ནས་ཀྱང་རེ་ཞིག་གི་བར་
སྟན་འཇམ་པ་ལ་བཞག་ཀྱང་ཚེར་དོང་དུ་བཅུག་པ་ལྟ་བུའི་ཚ་གྲང་གི་སྡུག་བསྔལ་ཆུང་ངུ་ཙམ་ཡང་བཟོད་
དཀའ་བའི་ཚུལ་རྣམས་རང་གི་ཚེ་སྔོན་མ་དང་འདིའི་བར་དུ་ཉམས་སུ་མྱོང་ཟིན་པ་ཞིག་ཡིན་ནའང་། མངལ་
གྲིབ་དང་ན་ཚོད་གཞོན་པའི་དབང་གིས་ད་ལྟ་དྲན་པའི་ཡུལ་དུ་མ་གྱུར་པས་རྗེས་སུ་དཔགས་པའི་ཚུལ་གྱིས་
བསྒོམ་པ་ལོ་སྔར་སྐྱེས་བུ་ཆུང་ངུའི་སྐབས་བཞིན་བཤད་མ་ཐག་པའི་སྡུག་བསྔལ་དེ་རང་ཐོག་ལ་ཇི་ལྟར་བྱུང་
བའི་ཚུལ་གྱིས་བསམས་པ་ན། ད་ལྟ་རང་ཤོང་གི་བུམ་པ་ལྟ་བུ་ཞིག་གི་ནང་དུ་ཞག་གཅིག་ཆུད་དེ་སྟེང་འོག་
ཀུན་ཏུ་བཤང་གཅི་སོགས་མི་གཙང་བའི་རྫས་ཀྱིས་གང་བར་གྱུར་ན་བཟོད་ཐབས་མེད་པ་མངོན་སུམ་གྱིས་
གྲུབ་ལ། དེས་གོང་གི་སྡུག་བསྔལ་གྱི་ཆ་ཙམ་དུ་ཡང་མི་འགྱུར་བའི་ཕྱིར་ན་བདེ་འགྲོར་སྐྱེ་བ་ལེན་པ་ལ་
ཡང་སྐྱུགས་ནད་ཅན་གྱིས་ཟན་མཐོང་བ་ལྟ་བུའི་ཞེན་ལོག་མ་བྱུང་གི་བར་དུ་བསྒོམ་གསུང་། དེ་བཞིན་དུ་
རྒ་བའི་སྡུག་བསྔལ་ཡང་རྒྱ་ཆེ་རོལ་པ་ལས། རྒ་བས་གཟུགས་སྡུག་གཟུགས་མི་སྡུག་པར་བྱེད། །རྒ་བས་
གཟི་བརྗིད་འཕྲོག་ཅིང་མཐུ་སྟོབས་འཕྲོག །རྒ་བས་བདེ་བ་འཕྲོག་ཅིང་བརྙས་པར་བྱེད། །རྒ་བས་འཆི་
བྱེད་སྒོ་བས་མདངས་ཀྱང་འཕྲོག །ཅེས་སྐྲ་དཀར་ཞིང་ལུས་གུག་པ། དཔྲལ་བ་གཉེར་མས་ཁེབས་པ་
སོགས་ལུས་ཀྱི་མཐུ་ཉམས་པའི་ཚུལ་ལ་མཚོན་ན། སྔར་ན་ཚོད་དར་བབ་ཀྱི་དུས་ལུས་དྲང་ཞིང་སྐྲའི་མདོག་
གནག་པ་ལྤགས་པ་ལ་གཉེར་མ་སོགས་མེད་པའི་གཞོན་ཤ་ཅན་དེ་ད་ལྟ་ལུས་མ་འཕོས་ཀྱང་འཕོས་པ་དང་



0
ལམ་རིམ་འཇམ་དཔལ་ཞལ་ལུང་།
ཁྱད་པར་མེད་པ་འདི་བཞིན་དུ་སོང་འདུག །སླར་ཡང་ལོ་ཟླ་ཞག་མང་སོང་རིམ་གྱིས་ཟླ་བ་མར་གྱི་ངོ་བཞིན་
འགྲིབས་ནས་འཆི་བདག་གི་ཁར་ཆུད་པར་འདུག་སྙམ་དུ་སྐྱོ་ཤས་ཀྱི་མྱོང་བ་དྲག་པོ་མ་ཐོན་གྱི་བར་དུ་བསམ།
དེ་བཞིན་དུ་ལུས་ཀྱི་མཐུ་ཉམས་པས་ལྡང་འདུག་ཚུལ་བཞིན་དུ་མི་འོང་། འགྲོ་བའི་ཚེ་གོམ་པ་འཁྱོར། ངག་
ལྡབ་ལྡིབ་དུ་སྨྲ་བས་མཚོན་ཏེ་དབང་པོ་ཉམས་པས་མིག་རྣ་སོགས་ཀྱིས་སྔར་ལྟ་བུའི་མཐོང་ཐོས་སོགས་ཇི་
བཞིན་མི་འབྱུང་ཞིང་དྲན་པ་མི་གསལ་བས་བརྗེད་ངེས་ཅན་དུ་འགྱུར། །བཟའ་བཏུང་ཡང་སྔར་ཟ་བའི་
ཚོད་ཙམ་དུ་ཟོས་ན་ནད་སྣ་ཚོགས་སྐྱེད་པར་བྱེད་པའི་ཚུལ་རྣམས་གོང་བཞིན་བསྒོམ། ཉམས་ལེན་བྱེད་
པ་པོ་ན་ཚོད་གཞོན་ནུ་ཞིག་ཡིན་ན་མགོ་བོ་དཀར་བ་སོགས་བཤད་མ་ཐག་པའི་སྐྱོན་ཕལ་ཆེར་རང་ཉམས་
ལ་དཔགས་ཏེ་གཞལ་རྒྱུ་མེད་མོད། ན་ཚོད་རྒན་པོ་ཞིག་ལ་ཕར་བལྟས་ནས་འདི་ཡང་མའི་མངལ་ནས་བཙའ་
བའི་དུསུ་རྒས་ཤིང་འཁོགས་པ་འདི་ག་མིན་པ་ཐག་ཆོད། བདག་ཏུ་ལྟ་བུའི་གཞོན་ནུ་ཞིག་གནས་སྐབས་
འདི་འདྲར་གྱུར་འདུག་གོ་བསམ་པའི་ཚུལ་གྱིས་བསྒོམ་གསུང་། ན་བའི་སྡུག་བསྔལ་ནི་སྔར་རང་ཉིད་ནད་
དྲག་པོས་བདེབས་མྱོང་བའམ་མིན་ན་ནད་པ་གཞན་དག་ལ་རྗེས་སུ་དཔགས་ཏེ་ཡུན་རིང་པོ་ནས་འདུ་བ་འཁྲུགས་
པའི་ནད་དམ། གློ་བུར་དུ་གདོན་དང་མཚོན་ལ་སོགས་པས་གཙེས་པའི་ཚུལ་ནི། རྒྱ་ཆེ་རོལ་པ་ལས། དཔེར་
ན་དགུན་སྨད་རླུང་དང་ཁ་བ་ཆེ། །རྩྭ་ཤིང་གེལ་པ་ནགས་སྨན་མདངས་ཀྱང་འཕྲོག །དེ་ལྟར་ནད་འདིས་
འགྲོ་བའི་མདངས་འཕྲོག་ཅིང་། །དབང་པོ་ཟུངས་དང་སྟོབས་ནི་ཉམས་པར་བྱེད། །ཅེས་ཚ་གྲངས་ཤེས་
ཆེ་ཆུང་གི་ཟུགས་གཟེར་སོགས་གདུང་པ་སྣ་ཚོགས་ཀྱིས་ཉམ་ཐག་པས་ལུས་ཀྱི་ཤ་ལྤགས་བསྐབས་ཤིང་སྦྲུལ་
སྐྱོད་དཀའ། ཡིད་དུ་འོང་བའི་ཟས་སྐོམ་རྣམས་ནད་ལ་གནོད་ཀྱི་དོགས་ནས་སྨན་པ་སོགས་ཀྱིས་ཟར་མི་
སྟེ༑ ༑ཡིད་དུ་མི་འོང་བའི་ཟས་དང་སྨན་སྣ་ཚོགས་གཏར་སྲེག་རྣམས་མི་འདོད་བཞིན་དུ་བསྟེན་དགོས་
ཚུལ་བསམ་མོ། འཆི་བའི་སྡུག་བསྔལ་ནི། རྒྱ་ཆེ་རོལ་པ་ལས། འཆི་དང་འཕོ་དང་འཆི་འཕོ་དུས་བྱེད་
པ༑ ༑ཕངས་ཤིང་སྡུག་པའི་སྐྱེ་བོ་རྟག་ཏུ་འབྲལ། །ཕྱིར་མི་འོང་ཞིང་འཕྲད་པར་འགྱུར་མ་ཡིན། །ཤིང་
ལས་ལོ་འབྲུལ་འདྲ་ཞིང་ཀླུང་རྒྱུན་མཚུངས། །ཞེས་ནད་ལས་ཐར་བ་ཞིག་བྱུང་དཀའ་བ་དེ་ཙམ་སྤྱོད་རིང་



ལམ་རིམ་འཇམ་དཔལ་ཞལ་ལུང༌།
91
ཆོག་ནའང་ཕལ་ཆེར་ནི་ཐབས་སྣ་ཚོགས་བྱས་པས་ཀྱང་ནད་ཇེ་ཆེར་སོང་སྟེ་སྨན་པས་བོར། མོ་བོན་གྱིས་
བསླུས༑ ༑གཉེན་བཤེས་རྣམས་ཀྱིས་མཐའ་བསྐོར་ནས་སྨྲེ་སྔགས་འདོན། ཤི་དགེ་དང་དུར་འདེབས་
ཀྱི་གཤོམ་ར་འདིང་
། རང་ཉིད་ཀྱང་བཀྲག་མདངས་ཉམས། ཁ་བསྐམས། མཆུ་བརྗེས། སྣ་ཞོམ།
མིག་ཀོང་མོར་སོང་། དབུགས་བརྩེགས། སྔར་བྱས་ཀྱི་སྡིག་པ་ལ་འགྱོད། གཉེན་བཤེས་འཁོར་གཡོག་
རྫས་ནོར་ཕུན་ཚོགས་ཀུན་དང་བྲལ། གཅེར་པར་བསྐྱང་པའི་ལུས་ཀྱང་མལ་དུ་བཞག་སྟེ་ཆགས་ཞེན་དྲག་
པོའི་དབང་གིས་འཇིག་རྟེན་ཕ་རོལ་དུ་འགྲོ་དགོས་ཚུལ་གྱི་སྡུག་བསྔལ་དྲག་པོས་མནར་བ་རྣམས་བསམ་མོ།
དགྲ་ལ་བརྟེན་པའི་སྡུག་བསྔལ་ནི། མི་སྡུག་པའི་དགྲ་ཞིག་གིས་ལུས་སྲོག་གཏམ་དོན་ལ་གནོད་པ་བྱས་དོགས་
པའི་སྡུག་བསྔལ་ལྟ་ཅི་སྨོས། དགྲ་དངོས་སམ་མི་མཛའ་བ་ཞིག་དང་གནས་ཁང་གཅིག་ཏུ་འཚོག་དགོས་
བྱུང་ནའང་ཡིད་མི་བདེ་བ་ནག་ཡོར་རེ་བ་ལྟ་བུའི་སྣང་བ་འཆར། དེ་ཕྱོགས་གཞན་ཞིག་ཏུ་སོང་ན་ནམ་
ལངས་པ་ལྟ་བུའི་སྤྲོ་བ་འབྱུང་ཚུལ་ལ་བརྟེན་ནས་དགྲ་སྡང་བ་དང་ཕྲད་ཀྱི་དོགས་པའི་སྡུག་བསྔལ་བསམ།
གཉེན་ལ་བརྟེན་པའི་སྡུག་བསྔལ་ནི། གཉེན་བཤེས་དང་། དེའི་ནང་ནས་ཀྱང་ཤིན་ཏུ་མཛའ་བ་ཞིག་ཡུལ་
གཞན་དུ་སོང་བ་ལ་དེ་དག་གི་ཡོན་ཏན་དང་ཕུན་ཚོགས་རྣམས་དྲན་ཏེ་སྒོ་གསུམ་སྡུག་བསྔལ་དྲག་པོ་དང་།
དེ་ལས་གོ་ལོག་ན་དགའ་བ་ཆེན་པོ་འབྱུང་བའི་ཚུལ་གྱི་གཉེན་སྡུག་པ་དང་བྲལ་གྱི་དོགས་པའི་སྡུག་བསྔལ་
བསམ༑ ༑འདོད་པ་ལ་བརྟེན་པའི་སྡུག་བསྔལ་ནི། ཚོང་པ་དང་ཞིང་ལས་པ་སོགས་ཀྱིས་འབད་པ་བསྒྲུབས་
ཀྱང་ཚོང་ཟོག་སྟོར་བ་དང་ལོ་ཏོག་སེར་བས་བཅོམ་པ། དབུ་གཙོ་དང་ཞང་བློན་རྣམས་ཀྱིས་དགྲ་མ་ཐུལ་
ཞིང་གཉེན་མ་འཁྱོངས་པ། རབ་ཏུ་བྱུང་བ་ལ་ལ་གཉེན་པོ་ཞན་པས་ཚུལ་ཁྲིམས་ཀྱི་འགོ་མི་ཐོན་པ། ཤེས་
རབ་དམན་པས་ཐོས་བསམ་གྱི་བྱ་བ་མ་འགྲུབ་པ་སོགས་འདོད་པ་བཙལ་གྱིས་མི་རྙེད་པའི་སྡུག་བསྔལ། གཞན་
ཡང་ཁ་དྲག་པོ་ཞན་པོར་སོང་བ། ཕྱུག་པོ་སྤྲང་པོར་སོང་བ། མི་མང་པོ་གཅིག་པུར་སོང་བས་མཚོན་ཏེ་
རྒྱལ་ཁམས་ལ་བརྟགས་ནས་སྔར་གྱི་ས་ན་མི་འདུག་པ་སོགས་མདོར་ན་བཀྲེས་སྐོམ་ཚ་གྲང་མི་འདོད་པ་སྣ་
ཚོགས་པས་མིའི་ལུས་རྟེན་འདི་ཉིད་ཀྱང་སྡུག་བསྔལ་གྱི་རང་བཞིན་ཅན་ཡིན་པར་མྱོང་བ་སྙིང་ཐག་པ་ནས་



92 ལམ་རིམ་འཇམ་དཔལ་ཞལ་ལུང་།
མ་སྐྱེས་ཀྱི་བར་དུ་བསྒོམ་མོ། །བྱང་ཆུབ་ལམ་རིམ་དུ་སྡུག་བསྔལ་བརྒྱད་བསམ་པ་དང་དྲུག་བསམ་པ་སོགས་
སྤྱི་ལྡོག་ཏུ་གསུངས་ནའང་། འཁྲིད་ཀྱི་སྐབས་འཇུག་པ་བདེ་བའི་དབང་དུ་མཛད་དེ་སྡུག་བསྔལ་བདུན་པོ་
གཙོ་ཆེར་མི་ལ་སྦྱར་ནས་དེའི་མཇུག་ཏུ་བདེ་འགྲོ་གཞན་གཉིས་ཀྱི་སྡུག་བསྔལ་དང་སྡུག་བསྔལ་བརྒྱད་པ་
དང༌༑ ༑གསུམ་དང་དྲུག་བསམ་པ་རྣམས་སྤྱིར་མཛད་པ་ཡིན་ནོ། གཉིས་པ་བདེ་འགྲོ་གཞན་གཉིས་ཀྱི་
སྡུག་བསྔལ་བསམ་པ་ནི། བཤེས་སྤྲིང་ལས། ལུས་ཀྱི་ཁ་དོག་མི་སྡུག་འགྱུར་བ་དང་། །སྟན་ལ་མི་དགའ་
མེ་ཏོག་འཕྲེང་བརྙིངས་དང་། །གོས་ལ་དྲི་མ་ཆགས་དང་ལུས་ལ་ནི། །སྔོན་ཆད་མེད་པའི་རྡུལ་འབྱུང་
ཞེས་བགྱི་བ། །མཐོ་རིས་འཆི་འཕོ་སྦྲོན་བྱེད་འཆི་ལྟས་ལྔ་། །ཞེས་འདོད་པའི་ལྷ་རྣམས་ལ་མི་ལྟ་བུའི་སྐྱེ་
རྒ་སོགས་ཀྱི་སྡུག་བསྔལ་མེད་ནའང་། འཆི་བར་ཉེ་བའི་ཚེ་གློ་བུར་ལུས་ཀྱི་བཀྲག་མདངས་ཉམས་ཤིང་
བདེ་བའི་སྟན་ལ་འདུག་སྙིང་མི་འདོད་པ། མེ་ཏོག་གི་འཕྲེང་བ་བརྙིང་པ། གོས་ལ་དྲི་མ་ནག་ནོག་ཆགས་
པ༑ ༑སྔོན་མེད་པའི་ལུས་ལ་རྡུལ་འབྱུང་བ་རྣམས་འཆི་ལྟས་ལྔ་། ལུས་ཀྱི་འོད་ཆུང་དུ་སོང་བ། ཁྲུས་ཆུ་
ལུས་ལ་ཆགས་པ། གོས་རྒྱན་ལས་སྒྲ་མི་སྙན་པ་འབྱུང་བ། མིག་གི་རྫི་མ་འཁྲབ་པ། ཡུལ་གཅིག་ལ་
ཆགས་པ་ལྔ་པོ་ཉེ་བའི་འཆི་ལྟས་ཏེ་བཅུ་པོ་དེ་རྣམས་འཆི་ལྟས་སུ་རིག་ནས་སྡུག་བསྔལ་ཞིང་། ཁྱད་པར་
སྐབས་གསུམ་པ་ཞེས་བྱ་བ་གང་དུ་སྐྱེ་འགྱུར་གྱི་གནས་ཀྱང་བརྟགས་ན་ཤེས་པ་ཡིན་པས། དེ་མ་ཐག་དམྱལ་
བར་སྐྱེ་ངེས་ལྟ་བུ་ཡིན་ན་དམྱལ་བར་སྐྱེས་ཟིན་པ་དང་ཁྱད་པར་མེད་པའི་སྡུག་བསྔལ་དྲག་པོ་མི་བཟད་པ་
ཡོད་པས་མི་ལྟ་བུ་ལ་ངན་སོང་དུ་སྐྱེས་དོགས་པ་ཙམ་ལས་རྟག་བརྟན་ཐེར་ཟུག་དེ་འདྲ་མེད་པས་ལྷའི་སྡུག་
བསྔལ་ལྷག་པར་ཆེ་བ་ཡིན་གསུང་། གཞན་ཡང་བསོད་ནམས་ཆེན་པོའི་ལྷ་རྣམས་མཐོང་བའི་ཚེ་ཆུང་བ་
རྣམས་སྤ་བཀོང་བ་དང་། སྟོབས་ཆེ་བ་གནས་གཞན་དུ་བསྐྱོད་པ་དང་ལྷ་མ་ཡིན་དང་འཐབ་པའི་ཚེ་ཕན་
ཚུན་གཅིག་གིས་གཅིག་གསོད་ཅིང་ལུས་དང་ཡན་ལག་གཏུབས་ཅིང་གཅོད་པའི་སྡུག་བསྔལ་སྣ་ཚོགས་པ།
གཟུགས་གཟུགས་མེད་ཀྱི་ལྷ་རྣམས་ནི་མངོན་གྱུར་གྱི་སྡུག་བསྔལ་དེ་དག་དང་མི་ལྡན་ནའང་རྒྱ་མཚོའི་གཟིངས་
ཀྱི་ཕུག་རོན་སླར་ཡང་གཟིངས་ལ་འཁོར་བ་ལྟར་ཏིང་ངེ་འཛིན་གྱི་འཕེན་པ་ཟད་དེ་ཤི་བའི་རྗེས་སུ་སླར་ཡང་



ལམ་རིམ་འཇམ་དབལ་ཞལ་ལུང་། 93
འདོད་ཁམས་ཀྱི་སྡུག་བསྔལ་མངོན་གྱུར་སྤྱོད་དགོས་ཚུལ་ལེགས་པར་བསྒོམ་མོ། ། གསུམ་པ་ཞར་བྱུང་
རིགས་དྲུག་ཐུན་མོང་གི་སྡུག་བསྔལ་བསམ་པ་ན། གཞན་ཡང་འཁོར་བ་ལས་མ་གྲོལ་ཕྱིན་ཆད་བསོད་ནམས་
ཀྱི་མཐུས་འཁོར་ལོས་སྒྱུར་བའི་རྒྱལ་པོ་དང་ཚངས་པར་གྱུར་ཀྱང་སླར་བྲན་དུ་འགྱུར་བ་ལྟ་བུ་ནི་འགྲུབ་
པའི་སྡུག་བསྔལ། ཚེ་འདིའི་སྐྱེ་རྒ་ན་འཆིའི་སྡུག་བསྔལ་ནི་གྲུབ་ཟིན་པའི་སྡུག་བསྔལ། འབྲས་ཚ་བའི་
སྟེང་དུ་ཚྭ་ཆུ་བཏབ་པའི་འགྱུར་བྱེད་ཀྱི་རེག་པ་དང་འཕྲད་པས་སྡུག་བསྔལ་ཆེར་སོང་བ་ལྟ་བུ་ནི་སྡུག་བསྔལ་
གྱི་སྡུག་བསྔལ། ཕྱིན་པས་ངལ་བ་ན་བསྡད་པས་བདེ་བར་སྣང་བ་ལ་ནམ་ཞིག་ན་ཡན་ལག་དང་སྐེད་པ་ན་
དེ་འགྱུར་བའི་སྡུག་བསྔལ། འཁྱགས་པའི་སྦུབས་སུ་ཆུད་པ་ཞིག་དེ་ལས་མཐར་གྱི་བར་དུ་དྲོ་བའི་སྐབས་
མེད་པ་ལྟ་བུ་ཁྱབ་པ་འདུ་བྱེད་ཀྱི་སྡུག་བསྔལ་ཡིན་པས་དོན་ཧྲིལ་གྱི་དྲིལ་ན་ཟག་བཅས་ཉེར་ལེན་གྱི་ཕུང་པོ་
འདི་བླངས་ཕྱིན་ཆད་ད་ལྟའི་ཕུང་པོ་ལ་བརྟེན་པའི་སྡུག་བསྔལ་མྱོང་ཞིང་ཕྱི་མའི་སྡུག་བསྔལ་འདྲེན་པ་ལས་
འོས་མེད། ཉེར་ལེན་གྱི་དོན་འདུན་པ་དང་འདོད་ཆགས་ཡིན་པས་དཔེར་ན་ཤིང་ལས་བྱུང་བའི་མེ་ལ་ཤིང་
གི་མེ་ཟེར་བ་བཞིན་མ་འོངས་པའི་ལུས་ཐོབ་འདོད་དང་ད་ལྟའི་ལུས་ལ་ཆགས་པའི་དབང་གིས་ཕུང་པོ་འགྲུབ་
པ་རྒྱུ་ལ་བརྟེན་ནས་བཏགས་པ། དེ་བཞིན་དུ་འབྲས་བུ་བསྐྱེད་པའི་ཤིང་ལ་འབྲས་བུའི་ཤིང་དུ་གྲགས་པ་
ལྟར་གྲུབ་པའི་ཕུང་པོ་དེས་འདུན་པ་དང་འདོད་ཆགས་བསྐྱེད་པ་འབྲས་བུའི་སྒོ་ནས་བཏགས་པ་སྟེ་གཅིག་
ལས་གཅིག་བྱུང་བས་འཁོར་བར་འཁོར་རོ། །བཤད་མ་ཐག་པའི་སྡུག་བསྔལ་དེར་མ་ཟད་ཡིད་བརྟེན་དུ་
མི་རུང་བ་ནི་བཤེས་སྤྲིང་ལས། ཕ་ནི་བུ་ཉིད་མ་ནི་ཆུང་མ་ཉིད། །སྐྱེ་བོ་དགྲར་གྱུར་པ་དག་བཤེས་ཉིད་
དང་༑ ༑ལྡོག་པ་ཉིད་དུ་མཆིས་པས་དེ་སླད་དུ། །འཁོར་བ་དག་ན་ངེས་པ་འགའ་མ་མཆིས། །ཞེས་ཕ་མ་
དང་གཉེན་བཤེས་དགྲ་གཉེན་མང་པོ་གོ་ལྡོག་པ་སྐྱེ་བར་རིམ་བརྒྱུད་ལ་འོང་བར་མ་ཟད་ཚེ་འདིར་ཡང་ཚེ་
སྟོད་ལ་ཤིན་ཏུ་མཛའ་བ་དག་ཚེ་སྨད་ལ་དགྲར་འགྱུར་བ་དང་། ལོ་སྔོན་མ་གཅིག་གིས་གཅིག་གསོད་དུ་
ཆ་བའི་མི་ཞིག་ལོ་རྟིང་མ་གཉེན་གྱི་དྭངས་མར་འགྲོ་བ་སོགས་མངོན་སུམ་གྱིས་གྲུབ་པས་དགྲ་གཉེན་ལ་ངེས་
གཟུང་གི་ཡིད་བརྟན་མི་ཐུབ་པས་ངེས་པ་མེད་པའི་སྡུག་བསྔལ་བསམ། ཆོག་མི་ཤེས་པ་ནི་བཤེས་སྤྲིང་ལས།



94 ལམ་རིམ་འཇམ་དཔལ་ཞལ་ལུང་།
ཇི་ལྟར་མཛེ་ཅན་སྲིན་བུས་ཉེན་པ་ནི། བདེ་བའི་དོན་དུ་མེ་ལ་ཀུན་བརྟེན་ཀྱང་། །ཞི་བར་མི་འགྱུར་དེ་དང་
འདྲ་བར་ནི། །འདོད་པ་རྣམས་ལ་ཆགས་པའང་མཁྱེན་པར་མཛོད། །ཅེས་སྔོན་ཆད་ཕུན་སུམ་ཚོགས་
པའི་ལྷའི་བདུད་རྩི། བར་མ་མའི་ནུ་ཞོ། ཐ་མ་མི་གཙང་བའི་ཁུ་བ་དང་ཁྲོ་ཆུ་ཁོལ་མ་བཏུངས་པའང་རྒྱ་
མཚོ་ཆེན་པོ་གྲངས་མེད་པ་ལས་ཆེ་ས་མང་མོད། དེས་ཀྱང་ངོམས་སུ་མེད་པ་མཛེ་ཅན་མེ་ལ་བརྟེན་པའི་
དཔེ་ལྟར་འདོད་པའི་ལོངས་སྤྱོད་ལ་ངོམས་མི་ཤེས་པར་བསམ། ལུས་རྟེན་བགྲང་མི་ནུས་པ་ནི་མྱ་ངན་གསལ་
བ་ལས། ཕན་ཚུན་འཐབ་དང་བརྩོད་པའི་ཕྱིར། །མགོ་བོ་བཅད་པ་གང་ཡིན་པ། །སྤུངས་ན་དེ་ལྟར་མཐོ་
བ་ནི། །ཚངས་པའི་འཇིག་རྟེན་ལས་ཀྱང་ཐལ། །ཞེས་ནད་སྣ་ཚོགས་ཀྱི་སྒོ་ནས་ལུས་དོར་བ་གཞན་རྣམས་
ཕར་ཞོག །མཚོན་གྱིས་གཏུབས་ཏེ་ཤི་བའི་མགོ་བོ་རྣམས་སྤུངས་ན་ཚངས་པའི་འཇིག་རྟེན་ལས་མཐོ་བར་
འགྱུར་བས། ད་དུང་འཁོར་བ་ལས་མཐར་ན་ལུས་ཡང་ཡང་འདོར་བའི་སྣང་ཚུལ་དེ་ལས་མ་འདས་སྙམ་
དུ་བསམ། མངལ་སྒོ་གྲངས་མེད་འགྲིམ་པ་ནི། །མ་ཡི་ཐུག་མཐའ་རྒྱ་ཤུག་ཚི་གུ་ཙམ། །རི་ལུར་བགྲངས་
ཀྱང་ས་ཡིས་ལང་མི་འགྱུར། །ཞེས་རང་ཅག་གི་རྩ་བའི་མ། དེའི་མ། དེའི་ཡང་མ་ཞེས་བགྲང་བའི་
ཆེད་དུས་ཆེན་པོ་འདི་རིལ་བུ་ཆུང་ངུར་དྲིལ་ནས་བགྲངས་ཀྱང་འདྲེན་མི་ཐུབ་པ་ཐུག་མཐའ་ཞེས་པའི་ནུས་
པས་དངོས་སུ་བསྟན་ནས། དོན་གྱི་རང་གི་མ་ཡང་བགྲང་བར་མི་ནུས་པའི་ཕྱིར་ན་སྔར་ཉིང་མཚམས་
སྦྱར་བ་དང་སླད་ནས་སྦྱོར་བར་འགྱུར་བ་ལ་ཡིད་ངེས་པར་འབྱུང་བར་བྱའོ། །མཐོ་དམན་མ་ངེས་པ་ནི།
བརྒྱ་བྱིན་འཇིག་རྟེན་མཆོད་འོས་གྱུར་ནས་ནི། །ལས་ཀྱི་དབང་གིས་ཕྱིར་ཡང་ས་སྟེང་ལྷུང་། །འཁོར་
ལོས་སྒྱུར་བ་ཉིད་དུ་གྱུར་ནས་ཀྱང་། །འཁོར་བ་དག་ཏུ་ཡང་བྲན་ཉིད་དུ་འགྱུར། །ཞེས་ལྷ་རྣམས་ཀྱི་བདག་
པོ་བརྒྱ་བྱིན་དང་འཁོར་ལོས་སྒྱུར་བའི་རྒྱལ་པོའི་གོ་འཕང་ཐོབ་ཀྱང་སྔར་བྱས་ཀྱི་མི་དགེ་བའི་ལས་མ་ཟད་
པའི་མཐུས་དེ་ལ་གསོས་འདེབས་པ་པོ་བྱུང་ན་ཡང་བྲན་དང་ངན་སོང་སོགས་དམན་པའི་གནས་སུ་གྱུར་
ཞིང་རང་འདོད་ཀྱིས་འཇིག་རྟེན་སྣང་བར་བྱེད་པའི་ཉི་ཟླ་ཡང་མུན་པའི་སྨག་རུམ་དུ་སྐྱེ་བ་དང་། སྟོབས་
འབྱོར་གྱི་དྲེགས་པས་མྱོས་པ་མང་པོའང་རྒྱལ་པོའི་ཆད་ལས་དང་ཕ་རོལ་གྱི་དགྲ་ཟླས་བཅོམ་པས་ཁས་ཞན་



ལམ་རིམ་འཇམ་དཔལ་ཞལ་ལུང་། 95
ལ་མངའ་ཐང་དང་བྲལ་བའི་ཚུལ་རྣམས་བསམ། ཐམས་ཅད་ཤུལ་དུ་ལུས་འགྲོ་བ་ནི་སྤྱོད་འཇུག་ལས།
ལུས་འདི་གཅིག་བུ་བྱུང་བ་ཡང་། །ལྷན་ཅིག་སྐྱེས་པའི་ཤ་རུས་དག །ཞིག་སྟེ་སོ་སོར་འགྱེས་འགྱུར་ན།
མཛའ་བ་གཞན་དག་ཅི་ཞིག་སྨོས། །ཞེས་འཆི་བའི་དུས་སུ་གྲོགས་མེད་གཅིག་པུར་འགྲོ་བའི་ཚུལ་རྣམས་
ལ་ཡིད་འཇིགས་ཞུམ་ཞུམ་པ་མ་བྱུང་གི་བར་དུ་བསྒོམ་མོ། །བཤད་མ་ཐག་པའི་སྡུག་བསྔལ་དེ་དག་ཀྱང་
རང་རེ་རྣམས་ཀྱིས་སྔོན་ཆད་མྱོང་ཟིན་པ་དང་། ད་ལྟའི་སྤྱོད་ཚུལ་ལ་དཔགས་ན་སླར་ཐོག་ཏུ་འབབ་པ་
ལས་འོས་མེད་དེ། པོ་ཏོ་བའི་ཞལ་ནས། རིགས་དྲུག་གང་དུ་སྐྱེས་ཕན་ཆད་ན་ཚ་དང་འཆི་བ་ལ་སོགས་
པའི་སྡུག་བསྔལ་འབྱུང་བ་ནི་རྒྱུ་ཅིག་ན་བ་ཡིན། འཆི་རྒྱུ་ཅིག་འཆི་བ་ཡིན་གྱི་དེ་ལ་མི་འོས་པ་ཅིག་གློ་བུར་
དུ་བྱུང་བ་མིན། །འཁོར་བའི་མཚན་ཉིད་དམ་རང་བཞིན་ཡིན། འཁོར་བར་གནས་རང་ལ་དེ་ལས་མ་
འདས༑ ༑རང་ཅག་དེ་ལ་ཡིད་འབྱུང་ན་སྐྱེ་བ་སྤང་དགོས། དེ་ལ་རྒྱུ་སྤང་དགོས་ཞེས་གསུངས་པས་ཀྱང་
ཤེས་སོ།། །།སྨྲས་པ། མངལ་མི་གཙང་རྫས་ཀྱི་ལྡན་ལྗིན་ཁྲོད། །ཡུལ་གཟུགས་སྣང་མི་མཐོང་མུན་ཁུང་
དུ༑ ༑ཡོངས་སྡུག་བསྔལ་དྲག་པོས་རབ་བཅེར་བའི། །ལུས་ལང་ཚོ་རྒྱས་པའི་མཛེས་སྡུག་ཅན། །སྐྲ་
མིག་སྨན་མདོག་དེ་གངས་ལྟར་དཀར། །མདངས་འོད་བཀྲག་ཅན་དེ་མུན་ལྟར་གནག །ལུས་དྲང་པོར་
སྐྱེས་པ་གཞུ་ལྟར་གུག །ཡུལ་འདོད་ལ་སྲེད་བྲལ་རྒ་བས་ནོན། །སྨན་མོ་བོན་རིམ་གྲོས་མ་ཕན་པར། །ཞག་
རེ་རེ་སོང་གི་ཇེ་ཐུར་ན། །གྲོགས་ཉེ་དུ་གཡོག་འཁོར་སུན་ནས་འབྱོལ། །འདི་གཤིན་རྗེས་འབོད་པའི་ཕོ་
ཉ་ཡིན། །དུས་ད་ལྟ་སེམས་དང་དབྱེར་མེད་འདྲའི། །གཟུགས་ཟག་ཕུང་མལ་སྟན་སྟེང་བཞག་ནས། །ཡིད་
རྣམ་ཤེས་གཅིག་པུར་བར་དོ་ཡི། །འཕྲང་རིང་པོ་བརྒལ་ནས་འཁོར་བར་འཁྱམ། །ཐབས་དུ་མའི་སྒོ་
ནས་ཉེར་བཟློགས་ཀྱང་། །སྡང་དགྲ་གདོན་འཚེ་བ་ཆར་ལྟར་འབབ། །ཤ་ཐང་ཐང་བསྒྲུབས་ཀྱང་ལོངས་
སྤྱོད་གཉེན། །སོས་ཐན་པའི་སྤྲིན་ལྟར་ཕྱོགས་བཅུར་འཐོར། །ལུས་ལྷ་ཡི་དཔལ་ལ་སྤྱོད་བཞིན་དུ། །སེམས་
དམྱལ་བའི་སྡུག་བསྔལ་དངོས་མྱོང་བའི། །ལྷ་འཆི་བའི་ལྟས་ཀྱི་སྡུག་བསྔལ་དེས། །སྙིང་ལྕགས་ལས་
བྱས་ཀྱང་འགས་མིན་ནམ། །བྱ་ནམ་མཁའི་དབྱིངས་སུ་འཕུར་འཕུར་ནས། །མཐར་ས་ལ་འབབ་པ་ཇི་



96
ལམ་རིམ་འཇམ་དཔལ་ཞལ་ལུང་།
བཞིན་དུ། །གནས་སྲིད་རྩེར་ཕྱིན་ཀྱང་ཁམས་གསུམ་འདིར། །ལར་འགལ་མེ་ལྟ་བུར་འཁོར་བས་སྐྱོ།
དཔལ་ལྷ་མིའི་དབང་ཕྱུག་དམ་པ་རྣམས། །བྲན་ཡང་བྲན་འགྱུར་ཞིང་གནས་ངན་ལེན། །ལྷ་ཉི་ཟླ་མུན་
པའི་རུམ་སྐྱེ་ན། །ད་འཁོར་བར་ཕྱི་ཕྱག་འཚལ་རེ་རན། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་
པའོ༑ ༑གཉིས་པ་ཀུན་འབྱུང་འཁོར་བའི་འཇུག་རིམ་བསྒོམ་པ་ནི། །བཤད་མ་ཐག་པའི་སྲིད་པ་འཁོར་
བའི་སྡུག་བསྔལ་གྱི་གནས་ཚུལ་ཤེས་པར་བྱས་ནས། དེ་མི་འདོད་ན་དེའི་རྒྱུ་སྤོང་དགོས། སྤོང་བ་ལ་རྒྱུ་
ངོས་ཟིན་དགོས་པས་གང་ཡིན་ཀུན་འབྱུང་ཡིན་ལ། དེ་ལ་ལས་ཉོན་གཉིས་ཡོད་པའི་གཙོ་བོ་ནི་ཉོན་མོངས་
པ་སྟེ། དཔེར་ན་ཞིང་ས་སྐམ་པོ་ལ་ས་བོན་བཏབ་ཀྱང་ཆུ་ལུད་སོགས་དང་མ་ཕྲད་ན་འབྲས་བུ་མི་འབྱིན་
པ་ལྟར་རྣམ་འགྲེལ་ལས། སྲིད་པའི་སྲེད་ལས་རྣམ་བརྒལ་བའི། །ལས་གཞན་འཕེན་ནུས་མ་ཡིན་ཏེ། །ལྷན་
ཅིག་བྱེད་པ་ཟད་ཕྱིར་རོ། །ཞེས་དུད་འགྲོར་སྐྱེ་བའི་ལས་བསགས་པའི་མི་ཞིག་ལས་དེ་དང་མ་ཕྲད་པའི་
སྔོན་རོལ་དུ་ཞི་བའི་གོ་འཕང་ཐོབ་ན་ལས་དེ་སྟོང་ཟད་དུ་སོང་ནས་འབྲས་བུ་མི་འབྱིན་པ་ཡིན་པས་སྤྱོད་འཇུག་
ལས༑ ༑གལ་ཏེ་ལྷ་དང་ལྷ་མིན་རྣམས། །ཐམས་ཅད་བདག་ལ་དགྲར་ལངས་ཀྱང་། །དེ་དག་གིས་ཀྱང་
མནར་མེད་པའི། །མེ་ནང་འཁྲིད་ཅིང་འཇུག་མི་ནུས། །ཉོན་མོངས་སྟོབས་ཅན་དགྲ་འདིས་ནི། །གང་
དང་ཕྲད་ན་རི་རབ་ཀྱང་། །ཐལ་བ་ཡང་ནི་མི་ལུས་པ། །དེར་བདག་སྐད་ཅིག་གཅིག་ལ་འདོར། ། ཞེས་
འགྲོ་བ་ཐམས་ཅད་དགྲར་ལངས་ཀྱང་ཚེ་ཕྱི་མ་སྡུག་བསྔལ་ལ་སྦྱོར་མི་ནུས་ལ། ཉོན་མོངས་པའི་དགྲ་འདི་
རྐྱེན་དང་ཕྲད་ན་སྡུག་བསྔལ་དྲགས་པོས་མནར་ཏེ་ཐལ་བར་རློག་པ་ལས་འོས་མི་འདུག །དེ་ཡང་ཉོན་མོངས་
དེ་ངོས་བཟུང་ན་ཆགས་སྡང་སོགས་སྐྱེས་པས་སེམས་བློང་བློང་པོར་སོང་བ་ལྟ་བུ་ལ་མ་ཞི་བར་འཇོག་པས་
དེ་འདྲ་བའི་སེམས་རྒྱུད་རབ་ཏུ་མི་ཞི་བར་བྱེད་པའི་ཤེས་པ་ཅིག་གི་སྟེང་ནས་ངོས་འཛིན་དགོས་ལ། རང་
རེ་རྣམས་ཀྱི་རྒྱུད་ལ་ཉོན་མོངས་པ་བག་ལ་ཉལ་བའི་ཚུལ་གྱིས་ཡོད་པ་ནི་ཤོག་བུ་ལ་སྣུམ་ཕོག་པ་བཞིན་དབྱེ་
དཀའ་བས་མི་ནད་རོ་ཡོད་པ་ཞིག་དུ་འཕྲལ་དུ་ལུས་ཐང་པོ་ཡོད་པ་འདྲ་བ་ལ་ནད་སློང་བྱེད་ཀྱི་ཟས་ཟོས་པས་
ཟུག་གཟེར་བསྐྱེད་པ་བཞིན་ཡིད་དུ་འོང་བའི་བུ་ཕོ་མོ་དང་རྟ་ཕྱོགས་གོས་དར་རིང་པོ་ཆེ་སོགས་དངོས་པོ་མཐོང་



ལམ་རིམ་འཇམ་དཔལ་ཞལ་ལུང་། 97
བ་ན་དེས་གསོས་བཏབ་པས་འདོད་ཆགས་བག་ལ་ཉལ་བ་དེ་མངོན་གྱུར་གྱི་ཚུལ་དུ་ལངས་ཏེ། དེ་དག་ལ་
བལྟ་བ་དང་རེག་པ་སོགས་ལོངས་སྤྱོད་འདོད་ཀྱི་བློ་དུང་དུང་བ་ཡོང་བའི་ཉོན་མོངས་དེ་འདོད་ཆགས་ཡིན་
པས་ཉམས་ལེན་གྱི་ཚེ་རང་ཉིད་ཡུལ་གང་ལ་ཆགས་པ་ཡོད་པ་བཞིན་དངོས་སུ་བལྟར་ཡོད་དམ་མེད་ནའང་
སེམས་ཀྱིས་གསལ་བཏབ་པ་ན་སྔར་ཤེས་པ་སོ་ན་ཡོད་པ་དེ་འདོད་ཆགས་མངོན་གྱུར་གྱི་བློས་ཀུན་རྟོག་རགས་
པ་གཞན་རྣམས་འགགས་ཏེ་བསྲན་པར་མི་བཟོད་པའི་ཆགས་པ་སྐྱེས་པ་ན་དེ་ཉིད་བཅར་གྱིས་ངོས་ཟིན་པར་
བྱས་ནས་རྗེས་སུ་ཁོ་ན་མ་བྱུང་ཙ་ན་དེའི་གཉེན་པོ་བསྟེན་པ་ཞིག་དགོས་ཀྱི་ཉོན་མོངས་པ་ཁ་རྒྱལ་དུ་སོང་བའི་
ཆོས་དེས་གར་ཡང་མི་ཕྱིན་གསུངས། དཔེར་ན་ལྷས་བྱིན་ཞེས་བྱ་བའི་མི་ཞིག་གསོད་རྒྱུ་ཡིན་ན་དེའི་བྱད་
དབྱིབས་སོགས་གཞན་དང་མ་འདྲེས་པར་ངེས་པར་བྱས་ནས་སླར་ན་མ་བྱུང་བའི་ཚེ་མཚོན་བསྣུན་དགོས་
པ་ལྟ་བུ་སྟེ། དགེ་བའི་བཤེས་གཉེན་འབན་གུང་རྒྱལ་གྱིས། ཉོན་མོངས་པའི་མཁར་སྒོར་གཉེན་པོའི་མདུང་
ཐུང་འཛིན་གསུང་པ་ཡང་འདི་དག་ལ་དགོངས་པར་སྣང་ངོ༌། །དགྲ་འམ་མི་མཛའ་བ་ཞིག་མཐོང་བའི་
ཚེ་མནར་སེམས་རྩུབ་མོས་འདི་ལ་ཐབས་གང་འདྲ་ཞིག་གི་སྒོ་ནས་གནོད་པ་བྱ་ན་སྙམ་པའི་ཞེ་སྡང་དྲག་པོ་
སོལ་མེ་རླུང་གིས་སྦྱར་བ་ལྟ་བུའི་དམར་ལམ་ལམ་པ་སྐྱེས་པའི་ཉོན་མོངས་དེ་ཁོང་ཁྲོ། བདག་འཛིན་གྱི་
དབང་གིས་རིགས་མཐོ་བ། ནོར་གྱིས་ཕྱུག་པ། ཐོས་པའི་ཡོན་ཏན། ལུས་ཀྱི་སྒྱུ་རྩལ་སོགས་ལ་བརྟེན་
ནས་གང་ཟག་ཆེ་གེ་མོ་འདི་དག་གིས་བདག་གི་བ་སྤུའི་ཁུང་བུ་གཅིག་ཙམ་ལ་ཡང་མི་བསྡོ་སྙམ་པའི་རང་ཉིད་
ལ་མཆོག་ཏུ་འཛིན་པའི་ཁེངས་པའི་རྣམ་པ་ཅན་གྱི་ཉོན་མོངས་དེ་ང་རྒྱལ། སྐར་ཁུང་མེད་པའི་ཁང་པའི་
ནང་དུ་དངོས་པོ་ཁ་དོག་དང་དབྱིབས་མི་འདྲ་བ་མང་པོ་ཡོད་ཀྱང་མུན་པའི་དབང་གིས་དཀར་ནག་དང་ལེགས་
ཉེས་སོགས་མི་ཤེས་པ་བཞིན་དུ་ལས་འབྲས་བདེན་བཞི་དེ་ཁོ་ན་ཉིད་སོགས་ཇི་ལྟར་ཇི་སྙེད་ཀྱི་གནས་ལུགས་
མཐའ་དག་བསྒྲིབས་ཏེ་མི་གསལ་བར་བྱེད་པ་པོའི་ཉོན་མོངས་དེ་མ་རིག་པ། དཀོན་མཆོག་གསུམ་དང་
ལས་འབྲས་སོགས་གསུང་རབ་ནས་བཤད་པ་འདི་དག་བདེན་ནམ་མི་བདེན་སྙམ་པ་ལྟ་བུའི་ཡུལ་ལ་ངེས་ཤེས་
སྐྱེད་པ་ལ་གེགས་བྱེད་པའི་ཉོན་མོངས་པ་དེ་ཐེ་ཚོམ། མི་རྟག་པ་ཡིན་པས་རང་དུས་ཀྱི་སྐད་ཅིག་མ་གཉིས་



98 ལམ་རིམ་འཇམ་དཔལ་ཞལ་ལུང་།
པ་ལ་འཇིག་ཅིང་། གཅིག་མ་ཡིན་པར་དུ་མ་ཚོགས་པའི་ཕུང་པོ་ལྔ་ལྟ་བུའི་གདགས་གཞིའི་སྟེང་ནས་ང་
དང་ངའི་ཞེས་བདག་ཏུ་འཛིན་པའི་ཤེས་རབ་ཉོན་མོངས་ཅན་དེ་འཇིག་ཚོགས་ལ་ལྟ་བ། ཕུང་པོའི་སྟེང་
ནས་ངར་བཟུང་བ་དེ་རྟག་པ་ཐེར་ཟུག་གམ་འདི་ནས་ཕྱི་མར་ཉིང་མཚམས་སྦྱོར་བ་མེད་པར་ཆད་པར་ལྟ་
བའི་ཤེས་རབ་ཉོན་མོངས་ཅན་དེ་མཐར་འཛིན་པའི་ལྟ་བ། འཇིག་ལྟ་མཐར་ལྟ་ལོག་ལྟ་གསུམ་པོ་གང་རུང་
དང་༑ ༑དེ་དག་གང་ལ་བརྟེན་ནས་འབྱུང་བའི་ཕུང་པོ་ལ་དམིགས་ནས་མཆོག་ཏུ་འཛིན་པའི་ཤེས་རབ་
ཉོན་མོངས་ཅན་དེ་ལྟ་བ་མཆོག་ཏུ་འཛིན་པ། རང་རེ་བློ་ངོར་འཆལ་ཚུལ་སྤངས་པའི་ཚུལ་ཁྲིམས་དང་།
སྐྲ་བྲེགས་པ་གཡང་གཞི་དང་ཀེང་རུས་འཆར་བ། ཟས་གཅོད་པ་མེ་ལྔ་བསྟེན་པ་རྐང་པ་ཡ་གཅིག་གིས་
འགྲེང་སྟེ་ཉི་མ་ལ་བལྟ་བ། གཅེར་བུ་ལུས་ལ་ཐལ་བ་བྱུགས་ཤིང་ངག་མི་སྨྲ་བ་ལྟ་བུའི་བརྟུལ་ཞུགས་དང་།
དེ་དག་གང་ལ་བརྟེན་ནས་འབྱུང་བའི་ཕུང་པོ་ལ་དམིགས་ནས་གྲོལ་བ་ཐོབ་པར་འདོད་པའི་ཤེས་རབ་ཉོན་
མོངས་ཅན་དེ་ཚུལ་ཁྲིམས་བརྟུལ་ཞུགས་མཆོག་འཛིན། དེ་ཡང་འདི་ནི་ཚུལ་ཁྲིམས་རྣམ་དག་ལ་རློམ་པའི་
མཆོག་འཛིན་མིན་གྱི། སོ་སྐྱེ་ཐ་མལ་པ་མངོན་ཤེས་ཐོབ་ནས་ཚེ་སྔ་མ་ཁྱི་ཕག་གི་བརྟུལ་ཞུག་འཛིན་པ་ལྟ་
བུ་མཐོང་བས་རྒྱུ་དེས་མི་ལུས་ཐོབ་པར་བཟུང་ནས་ད་ལྟ་བརྟུལ་ཞུགས་དེ་འཛིན་པ་སོགས་ལོག་ལྟ་ཞིག་དགོངས་
གསུང་༑ ༑ལས་འབྲས་དང་ཚེ་སྔ་ཕྱི་མེད་ཅེས་སྐུར་བ་འདེབས་ཤིང་། འཇིག་རྟེན་འཆགས་འཇིག་ཚངས་
པ་དབང་ཕྱུག་ཁྱབ་འཇུག་སོགས་ཀྱིས་བྱས་པར་འདོད་པའི་ཤེས་རབ་ཉོན་མོངས་དེ་ལོག་ལྟ་ཡིན་ནོ། །དེ་
ལྟར་ཉོན་མོངས་པ་གཞན་རྣམས་ཀྱང་ཚིག་བཤར་དང་སྐྱོར་སྦྱང་ཙམ་དུ་སོང་བ་མིན་པའི་རེ་རེ་བཞིན་ནས་
རང་རྒྱུད་ལ་མངོན་གྱུར་དུ་སྐྱེར་བཅུག་ནས། རྗེས་སུ་འབད་རྩོལ་ལ་མ་ལྟོས་པར་སྐྱེས་མ་ཐག་ནས་ངོས་
འཛིན་པ་ལ་དཀའ་བ་མེད་པ་སྔར་འདྲིས་ཀྱི་མི་ཁྲོམ་ཁྲི་ཕྲག་ཚོགས་པའི་ཁྲོད་ནས་ཀྱང་མཐོང་བ་ཙམ་གྱིས་
ངོ་ཤེས་པ་ལྟ་བུ་ཞིག་མ་བྱུང་ན་དགྲ་ངོ་མ་ཤེས་པར་ཁྲོམ་གསེབ་ཏུ་ལོང་མདའ་འཕེན་པ་དང་འདྲ་གསུང་།
དེ་ཡང་ཉོན་མོངས་པ་བཅུ་པོ་གང་རུང་རེ་མངོན་གྱུར་ཏུ་སྐྱེས་ན་ཅུང་ཟད་ངོ་འཕྲོད་པ་སླ་ནའང་། ལྡན་
པ་དང་འདུས་པའི་ནད་སྨན་པོ་རྣམས་ཀྱི་ངོས་འཛིན་ཅུང་དཀའ་བ་ལྟར་ཉོན་མོངས་པ་གཉིས་ལྡན་གསུམ་



1:|ལམ་རིམ་འཇམ་དཔལ་ཞལ་ལུང་། 98
ལྡན་གྱི་ཚུལ་དུ་མངོན་གྱུར་དུ་སྐྱེས་ན་ཉམས་འོག་ཏུ་ཚུད་དཀའ་བ་ཤིང་རྟ་ལྟ་བུ་ལ་འདོད་ཆགས་ཀྱི་བློ་མངོན་
གྱུར་པས་ཐོབ་ཏུ་རེ་བའི་ཚེ་གཞན་གྱིས་བཙན་ཐབས་སུ་ཁྱེར་ན་དེ་ལ་ཞེ་སྡང་སྐྱེ། ཞེ་སྡང་ཆེ་ཆུང་གི་རྒྱུ་
ཤིང་རྟ་ལ་དམིགས་པའི་འདོད་ཆགས་ཆེ་ཆུང་གིས་བྱེད་ཅིང་། ཡན་ལག་བདུན་ཙམ་ཚོགས་པ་ལ་ཁོ་རང་
གི་ངོས་ནས་ཤིང་རྟ་འཛིན་པའི་བདེན་ལྟ། དེ་ལ་མཆོག་ཏུ་འཛིན་པ་སོགས་དུས་གཅིག་ལ་ཉོ་མོངས་པ་བཞི་
ཙམ་མངོན་གྱུརཏུ་སྐྱེ་བས་ཞིབ་མོར་དཔྱད་དོ་ངོ་འཕྲོད་པ་བྱེད་དགོས་ལ། ཉོན་མོངས་པ་ཐམས་ཅད་ཀྱི་
རྩ་བ་མ་རིག་པ་དང་འཇིག་ལྟ་གཉིས་གཅིག་ཏུ་བྱས་ཀྱང་འགལ་བ་མེད་མོད། སྤུ་རིས་འབྱེད་ཚེ་སོ་སོར་
བུ་སྟེ། དཔེར་ན་ཐག་པའི་གནས་ལུགས་མི་གསལ་བར་བྱེད་པའི་མུན་པ་དེ་མ་རིག་པ་དང་། དེ་ལ་བརྟེན་
ནས་ཐག་པ་ལ་སྦྲུལ་དུ་འཛིན་པའི་བློ་དེ་འཇིག་ལྟ་ལྟ་བུ་ཡིན་པས་འདི་གཉིས་ཀྱི་ཉོན་མོངསཔ་ཐམས་ཅད་
ཀྱི་རྩ་བ་བྱས་ནས་ཆགས་སྡང་གི་དབང་གིས་ཉེས་པ་ཐམས་ཅད་བསྐྱེད་པའི་ཕྱིར། རྣམ་འགྲེལ་ལས། བདག་
ཡོད་ན་ནི་གཞན་དུ་ཤེས། །བདག་གཞན་ཆ་ལས་འཛིན་དང་སྡང་། །འདི་དག་དང་ནི་ཡོངས་འབྲེལ་ལས།
ཉེས་པ་ཐམས་ཅད་འབྱུང་བར་འགྱུར། །ཞེས་གསུངས་སོ། །དེ་ལྟར་ཉེས་པ་མ་ལུས་པ་བསྐྱེད་པའི་རྒྱུ་
ཉོན་མོངས་པ་འདི་ད་ལྟ་ཅུང་ཟད་མགོ་གནོན་པའི་ལུགས་སུ་བྱས་ཀྱང་། རྩ་བ་ནས་དྲུངས་འབྱིན་པར་མ་
ནུས་ན་མེ་ལོང་ལ་འཆར་བའི་གཟུགས་བརྙན་ལྟར་བག་ལ་ཉལ་བ་དེས་ཉོན་མོངས་པ་འཕེལ་བའི་རྟེན་བྱེད།
མེ་ལོང་དs ༧ད་བཞིན་ཕྲད་པ་ན་དེ་མ་ཐག་གཟུགས་བརྙན་འཆར་བ་བཞིན་དགྲ་གཉེན་སོགས་ཡུལ་སྣ་ཚོགས་
ལ་བརྟེན་ནས་མངོན་གྱུར་ཏུ་སྐྱེ་བའི་དམིགས་པའི་སྒོ་ནས་ཉོན་མོངས་པ་འཕེལ་བར་བྱེད། དགེ་བའི་བཤེས་
གཉེན་དང་གྲོགས་ཆོས་བྱེད་ལས་རིང་དུ་འགྱུར་ཞིང་ཉོན་མོངས་པ་ཤིནཏུ་ཆེ་བའི་གྲོགས་ངན་པའི་གཏམ་
དང་ཀུན་སྤྱོད་སོགས་ཀྱི་འདུ་འཛི་ལ་བརྟེན་ནས་ཉོན་མོངས་པ་འཕེལ་བར་བྱེད། མི་དགེ་བའི་བཤེས་གཉེན་
སོགས་ཀྱིས་ཉོན་མོངས་པ་མ་སྤངས་བཞིན་དུ་ཐར་པ་ཐོབ་པ་སྐད་ཀྱི་བཤད་པའི་དབང་གིས་ཉོན་མོངས་པ་
འཕེལ་བར་བྱེད། ཁ་ཏོན་སོགས་ཤིན་ཏུ་བྱུང་བ་ཞིག་སེམས་རྒྱ་ཡན་དུ་བཏང་ཡང་ངག་ནས་ཐོགས་མེད་
དུ་འགྲོ་བ་བཞིན་སྔར་ནས་ཧ་ཅང་འདྲིས་པས་གོམས་པའི་དབང་གིས་ཉོན་མོངས་པ་འཕེལ་བར་བྱེད། གང་



id。
ལམ་རིམ་འཇམ་དཔལ་ཞལ་ལུང་།
ཟག་འདིས་ཕན་གནོད་འདི་ལྟར་བྱས་སྙམ་པ་ལྟ་བུའི་ཆགས་སྡང་གིས་སྒོ་སྣ་ཚོགས་འདོགས་པ་དང་། མི་
འདིས་སྡིག་པ་ཆེན་པོ་བྱས་སོང་ཡང་ད་ལྟ་སྐྱིད་པར་འདུག་པས་ལས་འབྲས་མི་བདེན་སྙམ་པ་ལྟ་བུའི་ཚུལ་
མིན་ཡིད་བྱེད་ཀྱི་སྒོ་ནས་ཉོན་མོངས་པ་འཕེལ་བར་བྱེད་པས་རྒྱུ་དྲུག་པོ་འདི་དག་ངོས་ཟིན་པར་བྱས་ནས་
འཕྲངངམ་དམག་སར་དགྲ་ལ་བསྒུགས་བརྒྱག་པ་ལྟ་བུའི་ཉམས་ལེན་ཞིག་མ་བྱུང་བར་ཉོན་མོངས་པའི་དབང་
དུ་གྱུར་ན་འདི་ཕྱི་ཐམས་ཅད་དུ་སྡིག་པ་སྣ་ཚོགས་པ་བསྐྱེད་ནས་འཁོར་བའི་སྡུག་བསྔལ་ལ་སྦྱོར་ཞིང་མྱ་
ངན་ལས་འདས་པ་ལས་རིང་དུ་བྱེད་པར་གདའ་བས་སྔོན་ཆད་འདི་ལ་གྲོགས་སུ་བཟུང་བས་བདག་རྒྱུད་པ་
ཐམས་ཅད་ཀྱི་རྩ་བར་སོང་འདུག །ཚེ་འདིའི་གནོད་པ་ཅུང་ཟད་བྱས་པ་ལའང་དགྲ་ཞེས་སྙིང་ནན་ལྟར་
བྱེད་ན། ཚེ་རབས་ཐོག་མ་མེད་པ་ནས་ད་ལྟའི་བར་སྡུག་བསྔལ་ཁོ་ན་ལ་སྦྱོར་བའི་དགྲ་ཉོན་མོངས་པ་འདི་
ལ་ནུས་པ་ཐོན་པ་ཞིག་ཅིའི་ཕྱིར་མི་བྱེད། འདི་འཛོམས་པར་བྱེད་པའི་གཉེན་པོ་ཡང་ཡང་བསྟེན་ནས་དྲུངས་
བྱུང་ན་དགྲ་གཞན་ལྟར་ཁོ་སླར་བལྡབ་རྒྱུ་མེད་པས། ཐ་མལ་དགྲ་བོ་ཡུལ་ནས་ཕྱུང་ཡང་ནི། །ཡུལ་གཞན་
དག་ཏུ་གནས་ཤིང་ཡོངས་བཟུང་ནས། །ནུས་པ་བརྟས་ནས་དེ་ནས་ཕྱིར་ལྡོག་གི །ཉོན་མོངས་དགྲ་ཚུལ་
དེ་དང་འདྲ་མ་ཡིན། །ཉོན་མོངས་ཉོན་མོངས་ཤེས་རབ་མིག་གིས་སྤངས། །བདག་ཡིད་ལས་བསལ་གང་
དུ་འགྲོ་བར་འགྱུར། །གང་དུ་གནས་ནས་བདག་གནོད་བྱ་ཕྱིར་འོང༌། །བློ་གཞན་བདག་ལ་བརྩོན་པ་མེད་
པར་ཟད། །ཅེས་སོ། །དེ་ལྟར་ལས་ཉོན་གྱི་དབང་གིས་སྐྱེ་བ་བླངས་པ་རྣམས་ནི་འཆི་འཕོ་བ་དང་ཉིང་
མཚམས་སྦྱོར་བ་ལས་མ་འདས། དེ་ལ་ཡང་ཚེ་ཟད་ནས་དུས་ལ་བབ་པའི་འཆི་བ། ཟས་དང་སྤྱོད་ལམ་
སོགས་ལོགས་པས་གློ་བུར་དུ་འཆི་བའི་རྐྱེན་དགུ་མདོ་ལས་གསུང་པ་སོགས་རྣམ་གྲངས་མང་ན་ཡང་། འཆི་
ཁ་དང་ཤི་ཟིན་པའི་འོག་ཏུ་ཕན་གནོད་བྱེད་པ་ནི་སྔར་བཤད་པའི་ཉོན་མོངས་པ་རྣམས་ཀྱིས་སེམས་པའི་ལས་
དང་བསམ་པའི་ལས་གཉིས་ཀྱི་དགེ་མི་དགེའི་ལས་བསགས་པ་ལ་བརྟེན་ནས་བདེ་སྡུག་འབྱུང་བ་ཡིན་ལ།
དེ་ཡང་ཚེ་འདིར་དགེ་བ་སྟོབས་ཆེར་བྱེད་པ་ཞིག་མངའ་ཐང་དང་ལུས་སྲོག་ལ་གནོད་པ་དང་འཆི་ཁར་གནད་
གཅོད་ཆེན་པོ་འབྱུང་བ་ཡང་སྲིད་ལ། སྡིག་པ་ཤེས་ཆེར་སྤྱོད་པ་ལ་བདེ་བ་ཕུན་སུམ་ཚོགས་པ་འབྱུང་བ་



ལམ་རིམ་འཇམ་དཔལ་ཞལ་ལུང་། 101
ཡང་ཡོད་པས་བླུན་པོ་ལ་ལ། ལས་འབྲས་མི་བདེན་པ་འདི་ལྟ་བུའོ་ཞེས་ལོག་རྟོག་བྱེད་པ་འབྱུང་མོད། དེ་
དག་ནི་ཚེ་སྔོན་མའི་དགེ་སྡིག་སྟོབས་ཆེན་པོའི་འབྲས་བུ་ཚེ་འདིར་མ་སྨིན་པའི་ངེས་པའང་ཅི་ཡོད། རྣམ་
པ་གཅིག་ཏུ་ན་སྤྱོད་འཇུག་ལས། བསད་བྱའི་མི་ཞིག་ལག་གཅད་དེ། །གལ་ཏེ་ཐར་ན་ཅིས་མི་ལགས།
གལ་ཏེ་མི་ཡི་སྡུག་བསྔལ་གྱིས། །དམྱལ་བ་བྲལ་ན་ཅིས་མི་ལགས། །ཞེས་སྲོག་ལ་འབབ་པའི་ཉེས་པ་
ཞིག་ལག་པ་བཅད་པས་ཐར་བ་བཞིན་ཕྱི་མ་དམྱལ་པར་སྐྱེ་དགོས་པ་ཞིག་མིའི་རྟེན་ལ་སྡུག་བསྔལ་མྱོང་བས་
གོ་ཆོད་པ་ལྟ་བུ་དང་། སྒྲ་སྒྲོག་གི་རྒྱལ་པོ་གཙུག་ཕུད་ཅན་གྱིས་འཕགས་པ་ཀཱ་ཏྱཱ་ཡ་ན་ལ་ཐལ་བ་གཏོར་བས་
ཐོག་མར་རིན་པོ་ཆེ་སོགས་ཀྱི་ཆར་བབས་ཀྱང་རྗེས་སུ་འཆར་བབས་པའི་འོག་ཏུ་ནོན་པ་ལྟ་བུས་ཤེས་ནུས་
ལ༑ ༑ཁྱད་པར་སྐྱེ་བ་དེ་མ་ཐག་པ་དེ་བདེ་འགྲོ་དང་ངན་འགྲོ་གང་དུ་སྐྱེ་བ་ཆོས་མངོན་པ་ལས། ལས་ཀྱི་
འཁོར་བ་ལྕི་གང་དང་། །ཉེ་བ་གང་དང་གོམས་པ་གང་། །སྔོན་བྱས་གང་ཡིན་དེ་དག་ལས། །སྔ་མ་སྔ་
མ་རྣམ་སྨིན་འགྱུར། །ཞེས་དགེ་མི་དགེའི་ལས་སྣ་ཚོགས་རང་རྒྱུད་ལ་ཡོད་བཞིན་པ་ན་ཚེ་དེར་དགེ་སྡིག་
བགང་ལ་གོམས་པ་ཤས་ཆེ་བའི་སེམས་འཆི་ཁའི་གནས་སྐབས་སུ་ཡང་འོང་བས་ཕྱི་དབུགས་འཆད་ཁའི་གནས་
སྐབས་ཀྱི་འཆི་སེམས་དེ་རགས་པ་དང་། ཕྱི་དབུགས་ཆད་ཅིང་ནང་དབུགས་མ་ཆད་པའི་བར་དེར་འཆི་
སེམས་ཕྲ་མོ་ཡིན། འཆི་སེམས་རགས་པའི་སྐབས་དགྲ་གཉེན་ལ་ཆགས་སྡང་སོགས་མི་དགེ་བའི་སེམས་
དང་༑ ༑དཀོན་མཆོག་རྗེས་སུ་དྲན་པ་སོགས་དགེ་བའི་སེམས་སྔར་གོམས་པ་གང་ཆེ་རང་སྟོབས་ཀྱིས་
དྲན་པ་དང་། ལ་ལ་ནད་ཀྱི་དབང་གིས་མི་གསལ་བ་རྣམས་ལ་གྲོགས་ཀྱིས་དགེ་བའི་གཏམ་སྣ་ཚོགས་ཀྱིས་
སྒོ་ནས་གསོས་བཏབ་སྟེ། དཔེར་ན་སྡིག་པ་ཡང་ལྕི་ཆ་སྙོམས་པ་དང་འཆི་ཁའི་དུས་འབྲས་བུ་ཉེ་རིང་མེད་
པ་ལ་གོམས་པ་གཙོ་ཆེ་བས། སྡིག་པ་ཆེན་པོ་སྤྱོད་པའི་མི་ཡང་འཆི་ཁར་དགེ་སེམས་མངོན་གྱུར་ངང་ནས་
ཤི་ན་བདེ་འགྲོར་སྐྱེ་ཞིང་། དགེ་བ་སྟོབས་ཆེན་བསགས་ཀྱང་འཆི་ཁར་སྡིག་སེམས་མངོན་གྱུར་བྱུང་ན་
ངན་འགྲོར་སྐྱེ་བའི་གནས་འགག་ཅིག་འདིར་སྣང་མོད། འོང་ཀྱང་རང་བློ་རང་ལ་ལྐོག་ཏུ་མ་གྱུར་བས་
སྔར་བྱས་ཀྱི་ལས་རྣམས་དྲན་པས་དགའ་བ་དང་འགྱོད་པ་གང་རུང་འོང་བའི་ཕྱིར་ན་དགེ་སྡིག་གི་རྣམ་དབྱེ་



io2
།ལམ་རིམ་འཇམ་དཔལ་ཞལ་ལུང་།
མི་ཤེས་པའི་སྡིག་ཅན་ཞིག་ལའང་ཚེ་འདིར་གོམས་པ་ཤས་ཆེ་བའི་སྡིག་སེམས་དེ་ག་འབྱུང་བ་ལས་འོས་
མེད༑ ༑འོན་ཀྱང་དེ་བཞིན་གཤེགས་པའི་མཚན་དང་གཟུངས་སྔགས་ཁྱད་པར་ཅན་གྱིས་ངན་འགྲོའི་སྐྱེ་
གནས་ལས་བཟློག་པའི་ཕན་ཡོན་ནི་ཆེའོ། །འཆི་སེམས་ཕྲ་མོའི་དུས་སུ་དགེ་མི་དགེའི་སྣང་བ་གང་ཡང་
མི་འཆར་བས་ལུང་མ་བསྟན་གྱིས་སེམས་ཡིན། དེ་ཡང་སྤྱིར་བཏང་ལ་དགེ་བ་བྱེད་པ་རྣམས་གནད་གཅོད་
ཆུང་ཞིང་གཟུགས་ཡིད་དུ་འོང་བ་རྨི་ལམ་ལྟ་བུར་མཐོང་བ་དང་མུན་པའི་ཁྲོད་ནས་སྣང་བར་འགྲོ་བ་ལྟ་བུ་
འབྱུང་ལ། མི་དགེ་བ་བྱེད་པ་རྣམ་ནི་དེ་ལས་གོ་ལྡོག དགེ་སྡིག་ཅན་གང་ཡང་འཆི་ཁའི་ཚེ་ད་ནི་འཆི་བ་
འདུག་སྙམ་པའི་ལུས་ལ་ཆགས་པ་དྲག་པོ་ཞིག་སྐྱེས་པས་རྒྱུ་བྱས། རྣམ་ཤེས་འཕོས་པ་དང་མཉམ་དུ་སྲང་
མདའི་མཐོ་དམའ་ལྟར་བར་དོའི་ལུས་གང་དུ་སྐྱེ་འགྱུར་གྱིས་བྱད་དབྱིབས་ཅན་དུ་གྲུབ་སྟེ། དམྱལ་བའི་
བར་དོ་ནི་སྡོང་དུམ་མེས་འཚིག་པ། །དུད་འགྲོའི་བར་དོ་ནི་དུ་བ། ཡི་དྭགས་ཀྱི་བར་དོ་ནི་ཆུ། འདོད་ལྷ་
དང་མིའི་བར་དོ་གསེར་། གཟུགས་ཁམས་པའི་བར་དོ་ཁ་དོག་དཀར་པོའི་རྣམ་པ་ཅན། ལྷའི་བར་དོ་གྱེན།
མིའི་བར་དོ་ཐད་ཀ། ངན་སོང་གི་བར་དོ་ཐུར་དུ་འགྲོ་ཞིང་། ཞག་ཞེ་དགུ་ཚུན་ལ་ཕ་མ་ཉལ་པོ་བྱེད་པ་
སྒྱུ་མ་བཞིན་དུ་མཐོང་སྟེ། དེར་ཆགས་སྡང་གི་དབང་གིས་ཞུགས་པས་ཉིང་མཚམས་སྦྱོར་ཞིང་། དམྱལ་
བར་སྐྱེ་བ་ལྟ་བུ་ལ་སྲོག་གཅོད་པའི་ཡུལ་གྱིས་སེམས་ཅན་མཐོང་བས་རྐྱེན་བྱས་ཏེ་སྐྱེ་བ་སོགས་མགལ་མེའི་
འཁོར་ལོ་ལྟར་འཁོར་བར་འཁྱམ་ཚུལ་ལ་ངེས་འབྱུང་མ་སྐྱེས་ཀྱི་བར་དུ་བསྒོམ་མོ། །སྨྲས་པ། སྔོན་
ཐོག་མེད་དུས་ནས་རང་སེམས་དང་། །དུས་སྐད་ཅིག་འབྲལ་བ་མེད་པ་ཡི། །གྲོགས་ཉོན་མོངས་འདི་རྐོ་
བསྟེན་བསྟེན་པས། །མཐའ་མི་མངོན་འཁོར་བའི་རྒྱ་མཚོར་བསྐྱུར། །ལས་མི་འདོད་རླུང་གི་རབ་བསྐྱོད་
ན༑ ༑ཡོངས་སྡུག་བསྔལ་གསུམ་གྱི་རྦ་ཀློང་དུ། དུས་གཏན་དུ་མགལ་མེ་ལྟར་འཁོར་བ། །འདི་བསམས་
ཀྱིན་ཉོན་མོངས་དངས་མའི་དགྲ། །ཚེ་འདི་སྣང་དགྲ་ཞིག་བསད་པ་ལ། །རང་གོ་ཆོད་དཔའ་བོར་རློམ་
བྱེད་ན། །དུས་གཏན་གྱིས་དགྲ་བོ་ཉོན་མོངས་འདི། །ད་གདུལ་བའི་དུས་ལ་ངེས་པར་བབ། །རྟེན་དལ་
འབྱོར་མི་ལུས་ལེགས་ཐོབ་ཅིང་། །ལམ་བསླབ་གསུམ་གནད་འགག་ཤེས་དུས་འདིར། ཁོང་ཀུན་འབྱུང་



ལམ་རིམ་འཇམ་དཔལ་ཞལ་ལུང་།
103
དཔུང་ཚོགས་མ་བཅོམ་ན། །སླར་སྐྱེས་འཚིའི་ཐང་ལ་འོ་བརྒྱལ་དྲོགས། །ཞེས་བྱ་བ་ནི་བར་སྐབས་ཀྱི་
ཚིགས་སུ་བཅད་པའོ།། །།གཉིས་པ་རྟེན་འབྲེལ་བཅུ་གཉིས་ཀྱི་སྒོ་ནས་བསམ་པ་ནི། མ་རིག་པ་ནི་མུན་
པས་ཕྱི་རོལ་གྱི་གཟུགས་མི་མཐོང་བར་བྱེད་པ་ལྟ་བུ། །དེ་ལ་ལས་འབྲས་ལ་རྨོངས་པ་དང་དེ་ཁོ་ན་ཉིད་
ལ་རྨོངས་པ་གཉིས་ཡོད་པའི་དེ་གཉིས་གང་རུང་ལས་འདུ་བྱེད་ཀྱི་ལས་དཀར་ནག་བསགས་པ་ལ་བརྟེན་ནས་
བདེ་འགྲོ་དང་ངན་འགྲོར་འཕེན་པ་ཡིན་པས་འཕེན་ཚུལ་ནི། འཕེན་བྱེད་ཀྱི་རྒྱུ། འགྲུབ་བྱེད་ཀྱི་རྒྱུ་། འཕངས་
པའི་འབྲས་བུ། གྲུབ་པའི་འབྲས་བུ་དང་བཞིར་ཡོད་པའི་བདེ་འགྲོ་ལ་མཚོན་ན། རང་གི་སྐྱེ་བ་སྔ་མའི་
དགེ་བའི་ལས་ཀྱི་ཀུན་སློང་དུ་གྱུར་བའི་དེ་ཁོ་ན་ཉིད་ལ་རྨོངས་ཤིང་ལས་འབྲས་ལ་མ་རྨོངས་པའི་མ་རིག་
པ་རྟེན་འབྲེལ་དེས་ཀུན་ནས་བསླང་སྟེ་བསགས་པའི་འདོད་ཁམས་ཀྱི་སས་བསྡུས་པའི་དགེ་བའི་ལས་འདུ་
བྱེད་ཀྱི་རྟེན་འབྲེལ་དེ་ཉིད་ཀྱིས་རྒྱུ་དུས་ཀྱི་རྣམ་པར་ཤེས་པའི་རྟེན་འབྲེལ་ལ་བག་ཆགས་བཞག་པ་ནི་འཕེལ་
བྱེད་ཀྱི་རྒྱུའོ། །དེ་ལྟར་ལས་ཀྱི་བག་ཆགས་བསྒོས་པ་དེ་ལ་མངོན་པར་འགྲུབ་པའི་ཆེད་དུ་ཚོར་བ་བདེ་བ་
དང་མི་འབྲལ་ཞིང་སྡུག་བསྔལ་དང་འབྲལ་འདོད་ཀྱི་སྲེད་པའི་རྟེན་འབྲེལ་དང༌། དེ་བཞིན་དུ་འདུན་ཞིང་
ཆགས་པར་བྱེད་པ་ལེན་པའི་རྟེན་འབྲེལ་གཉིས་ཀྱིས་གསོས་བཏབ་པས་ཡང་སྲིད་ཕྱི་མ་འདྲེན་པའི་སྲིད་པའི་
རྟེན་འབྲེལ་མཐུ་ཅན་དུ་གྱུར་པ་གསུམ་པོ་འདི་འགྲུབ་བྱེད་ཀྱི་རྒྱུ་ཡིན་ལ། དེ་ལ་བརྟེན་ནས་རྒྱུ་དུས་ཀྱི་རྣམ་
པར་ཤེས་པ་སྐྱེ་བ་འདིའི་མའི་མངལ་དུ་ཉིང་མཚམས་སྦྱར་བས་འབྲས་དུས་ཀྱི་རྣམ་པར་ཤེས་པ་ཚོར་བ་
འདུ་ཤེས་རྣམས་ཀྱི་ཕུང་པོ་ནི་མིང་གི་རྟེན་འབྲེལ། ཕ་མའི་ཁུ་ཁྲག་གམ་དྲོད་གཤེར་ལྟ་བུ་གཟུགས་ཀྱི་རྟེན་
འབྲེལ་ཏེ་དེ་གཉིས་བསྡོམས་པས་མིང་གཟུགས་ཀྱི་རྟེན་འབྲེལ། དེ་ནས་མིག་ལ་སོགས་པའི་སྐྱེ་མཆེད་དྲུག་
གྲུབ་པ་སྐྱེ་མཆེད་དྲུག་གི་རྟེན་འབྲེལ། དེ་ལས་ཆེར་སོང་བ་ན་ཡུལ་དབང་རྣམ་ཤེས་གསུམ་འདུས་ན་ཡིད་
དུ་འོང་མི་འོང་བར་མ་གསུམ་ལ་རེག་ཅིང་སྤྱོད་པ་རེག་པའི་རྟེན་འབྲེལ། དེ་ལྟར་སྤྱད་པ་ལ་བརྟེན་ནས་
ཚོར་བ་བདེ་སྡུག་བཏང་སྙོམས་གསུམ་སྐྱེ་བ་ནི་ཚོར་བའི་རྟེན་འབྲེལ་ཏེ་བཞི་པོ་འདི་འཕངས་པའི་འབྲས་བུ།
སྐྱེ་གནས་བཞི་པོར་རྣམ་ཤེས་ཉིང་མཚམས་སྦྱར་ཟིན་པ་དེ་ཕྱིར་བཙས་པ་སྐྱེ་བའི་རྟེན་འབྲེལ། སྐྱེས་པའི་



104 ལམ་རིམ་འཇམ་དཔལ་ཞལ་ལུང་།
ཕུང་པོ་ན་ཚོད་སྨིན་པར་གྱུར་པ་རྒ་བ་དང་། ཕུང་པོ་དོར་བ་ནི་ཤི་བ་སྟེ་རྒ་ཤིའི་རྟེན་འབྲེལ་གཉིས་པོ་མངོན་
པར་གྲུབ་པའི་འབྲས་བུ་ཡིན་པས་དེ་ལྟར་རྟེན་ཅིང་འབྲེལ་བར་འབྱུང་བ་ཡན་ལག་བཅུ་གཉིས་ལ་བརྟེན་ནས་
བདེ་འགྲོ་དང་ངན་འགྲོར་འཁོར་བའི་ཚུལ་ལེགས་པར་བསྒོམས་ནས་སྐྱེས་བུ་ཆུང་འབྲིང་གཉིས་ཀའི་ཆོས་
གྱི་གནས་རྣམས་ཚང་ཞིང་དགེ་བའི་བཤེས་གཉེན་ཕུ་ཆུང་པ་ཆེན་པོས་རྟེན་འབྲེལ་ཡན་ལག་བཅུ་གཉིས་ལུགས་
འབྱུང་ལུགས་ལྡོག་ལ་བརྟེན་པའི་བློ་སྦྱོང་མཛད་པ་ཡིན་ནོ། །དེང་སང་ཕྱག་ལེན་དུ་སྐྱེས་བུ་ཆུང་འབྲིང་
གི་ལམ་ལ་སྔར་བཤད་པ་ལྟར་ཁྲིད་ནས། བློ་ཡངས་པ་རྣམས་ལ་རྟེན་འབྲེལ་བཅུ་གཉིས་ཀྱི་རིམ་པ་སྙིང་
པོ་བསྡུས་ཙམ་གྱི་དམིགས་སྐོར་གསུང་ཞིང་། །བློ་འབྲིང་མན་ཆད་ལ་ཆད་ལྷག་ཏུ་མི་འགྱུར་བས་འདི་པའི་
དམིགས་སྐོར་མི་འབེབས་ལ། གང་ཟག་གི་རིགས་ལ་ལར་རྟེན་འབྲེལ་བཅུ་གཉིས་ཀྱི་སྐོར་འདི་འཆར་སྐྱེན་
པ་ཞིག་འོང་བས་སྐྱེས་བུ་ཆུང་ངུའི་བཤེས་གཉེན་བསྟེན་ཚུལ་ནས་བཟུང་སྐྱབས་འགྲོའི་བར་དཀྱུས་ལྟར་ལ།
ངན་འགྲོའི་རྟེན་འབྲེལ་ཡན་ལག་བཅུ་གཉིས་ཀྱི་འཇུག་ལྡོག་གི་སྐོར་ལ་བརྟེན་ནས་སྐྱེས་བུ་ཆུང་ངུ་དང་། བདེ་
འགྲོའི་འཇུག་ལྡོག་ལ་བརྟེན་ནས་སྐྱེས་བུ་འབྲིང་གི་ཉམས་འཁྲིད་མཛད་སྲོལ་ཡོད་ཅེས་བདག་གི་བླ་མས་གསུང་
ངོ་༑ ༑སྨྲས་པ། ཚེ་སྔ་མའི་རྣམ་པར་ཤེས་པ་ལ། །ལས་ཉོན་མོངས་ཀྱི་བག་ཆགས་རབ་བསྒོས་པ། །སྲེད་
ལེན་པ་གཉིས་ཀྱིས་གསོས་བཏབ་པས། །ཚེ་ཕྱི་མའི་ཡང་སྲིད་མཐུ་ཅན་འགྲུབ། །མིང་གཟུགས་སུ་གྲུབ་
པའི་ཕུང་པོ་ལ། ཁམས་སྐྱེ་མཆེད་རྣམ་པར་བཀྲ་བ་དེས། །ཡུལ་འདོད་ལ་སྤྱོད་པའི་རེག་ཚོར་ཅན། །སྐྱེ་
རྒྱས་དང་ཤི་བས་སླར་ཡང་འཁོར། །ལར་སྲིད་པའི་རྟེན་འབྲེལ་བཅུ་གཉིས་ཀྱི། །རྒྱུ་འབྲས་བུར་འཆར་
བའི་སྣང་ཚུལ་འདི།། །སྔར་ལུགས་འབྱུང་དུ་གྲངས་མེད་ཉམས་སུ་མྱོང་། །ད་ལུགས་ལྡོག་ཏུ་བསྒྲུབས་
ན་མི་ལེགས་སམ། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། །།གཉིས་པ་དེ་ལས་ཐར་བའི་
ལམ་ཉམས་ལེན་གྱི་རིམ་པ་ནི་བཤེས་སྤྲིང་ལས། །མགོ་འམ་གོས་ལ་གློ་བུར་མེ་ཤོར་ན། །དེ་དག་ཕྱིར་
བཟློག་བགྱིད་པ་བཏང་ནས་ཀྱང་། །ཡང་སྲིད་མེད་པར་བགྱི་སླད་འབད་འཚལ་ཏེ། །དེ་བས་ཆེས་མཆོག་
དགོས་པ་གཞན་མ་མཆིས། །ཚུལ་ཁྲིམས་དག་དང་ཤེས་རབ་བསམ་གཏན་གྱིས། །མྱ་ངན་འདས་ཞི་



ལམ་རིམ་འཇམ་དཔལ་ཞལ་ལུང་།
i0s
དུལ་བ་དྲི་མེད་པའི། །གོ་འཕང་མི་རྒ་མི་འཆི་ཟད་མི་འཚལ། །ས་ཆུ་མེ་རླུང་ཉི་ཟླ་བྲལ་ཐོབ་མཛོད། །ཅེས་
ལམ་བསླབ་པ་རིན་པོ་ཆེ་གསུམ་ལ་བསླབ་དགོས་པ་ཡིན་ལ། དེ་ཡང་སེམས་རྣམ་པར་གཡེང་བ་མེད་པར་
བྱེད་པ་ཚུལ་ཁྲིམས་ཀྱི་བསླབ་པས་ཉོན་མོངས་པ་མངོན་གྱུར་སུན་ཕྱུང་ནས་འབྲས་བུ་འདོད་ཁམས་ཀྱི་ལྷ་
མིའི་བདེ་བ་ལ་ལོངས་སྤྱོད། སེམས་མཉམ་པར་མ་བཞག་པ་མཉམ་པར་འཇོག་པར་བྱེད་པཏིང་ངེ་འཛིན་
གྱི་བསླབ་པས་ཉོན་མོངས་པ་མངོན་གྱུར་མགོ་མནན་ནས་འབྲས་བུ་གཟུགས་གཟུགས་མེད་ཀྱི་ལྷའི་བདེ་བ་
ལ་སྤྱོད་པར་བྱེད། སེམས་མ་གྲོལ་བར་བྱེད་པ་ཤེས་རབ་ཀྱི་བསླབ་པས་ཉོན་མོངས་པའི་ས་བོན་རྩ་བ་ནས་
བཅད་དེ་འབྲས་བུ་ཐར་པ་མྱ་ངན་ལས་འདས་པ་ཐོབ་པར་བྱེད་པས་ཤེས་རབ་ཀྱི་བསླབ་པ་རྒྱུད་ལ་སྐྱེ་བར་
བྱེད་པ་ལ་སེམས་ལས་སུ་རུང་བ་ཏིང་ངེ་འཛིན་གྱི་བསླབ་པ་སྔོན་དུ་འགྲོ་དགོས་དེ་ལ་ཡང་སེམས་གཡེང་
བ་མེད་པའི་ཕྱིར་དུ་ཚུལ་ཁྲིམས་ཀྱི་བསླབ་པ་སྔོན་དུ་འགྲོ་དགོས་པས་འདི་དག་རྒྱུ་དང་འབྲས་བུའི་ཚུལ་དུ་
གོ་རིམ་མ་ལོག་པར་ཉམས་སུ་བླངས་ན་འཁོར་བ་ལས་རྣམ་པར་གྲོལ་བར་འགྱུར་བའི་ཕྱིར་ན་འགོག་པ་
མངོན་དུ་བྱ། ལམ་བསྒོམ་པར་བྱ་ཞེས་གསུངས་པའི་དོན་ཡང་ཐོབ་བྱ་འགོག་པའི་བདེན་པ་མངོན་དུ་བྱེད་
པ་ལ་ཐོབ་བྱེད་ལམ་གྱིས་བདེན་པ་ཉམས་སུ་ལེན་པ་སྔར་སྡུག་བསྔལ་དང་ཀུན་འབྱུང་གི་ཚུལ་དང་མཚུངས་
པ་ཡིན་མོད། དེ་ཡང་སྐྱེས་བུ་ཆེན་པོའི་ལམ་ཉམས་སུ་མི་ལེན་པར་སྐྱེས་བུ་འབྲིང་ཙམ་གྱི་གདུལ་བྱ་ལ་བཤད་
མ་ཐག་པའི་ལམ་རྣམས་རྒྱས་པར་སྟོན་དགོས་ནའང་། སྐབས་འདིར་སྐྱེས་བུ་འབྲིང་དང་ཐུན་མོང་བའི་
ལམ་ཡིན་པས་ཚུལ་ཁྲིམས་ཀྱི་སློབ་ཚུལ་ཙམ་ལས་བསླབ་པ་གཞན་གཉིས་ཞི་ལྷག་གི་སྐབས་སུ་འབྱུང་བས་
འདིར་སྤྲོ་མི་དགོས་སོ། །དེ་ལྟར་ན་སྔར་སྐྱེས་བུ་ཆུང་ངུའི་སྐབས་ཀྱི་མི་དགེ་བཅུ་སྤོང་དང་འདིར་བསྟན་
ཚུལ་ཁྲིམས་དག་ཀྱང་སྤྱོད་པ་སྤྱི་བསླབ་ཀྱི་ཚུལ་ཁྲིམས་ཀྱི་ཁོངས་སུ་འདུ་བས་སོ་སོར་མི་དགོས་སོ་སྙམ་ན།
དགོས་ཏེ་ཉམས་མགུར་དུ། སྒོ་གསུམ་སྡིག་ལྟུང་དྲི་མས་སྦགས་པ་འདིས། །ལྷག་པར་ལས་སྒྲིབ་སྦྱོང་བ་
གནད་ཆེ་བས། །ཞེས་སྐྱེས་བུ་ཆེ་འབྲིང་གི་ལམ་རྒྱུད་ལ་སྐྱེ་བ་ལ་མི་དགེ་བ་བཅུ་སོགས་སྡིག་ལྟུང་འདག་
ཐབས་གལ་ཆེ་བར་གསུངས་ཤིང་། བྱང་ཆུབ་སེམས་དཔའ་ལ་སོ་ཐར་གྱི་སྡོམ་ལྡན་ཡིན་མིན་གཉིས་ཡོད་



106 ། ལམ་རིམ་འཇམ་དབལ་ཞལ་ལུང་།
པའི་སོ་ཐར་གྱི་སྡོམ་ལྡན་མིན་པ་ལ་དེའི་དོད་ཐུབ་མི་དགེ་བཅུ་སྤོང་ལས་དངོས་བསྟན་ཚང་བར་མི་འབྱུང་
བས་སྐབས་འདིའི་ཉམས་ལེན་དུ་འོས་པའི་ཕྱིར། ཚུལ་ཁྲིམས་ཀྱི་བསླབ་པ་ནི་བཤེས་སྤྲིང་ལས། ཁྲིམས་
ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་ལགས་པར་གསུངས། །ཞེས་རང་གི་གཉེན་
པོ་ཆེ་ཆུང་དང་བསྟུན་ཏེ་སོ་སོ་ཐར་པ་རིགས་བདུན་པོ་གང་རུང་གི་སྡོམ་པ་བླང༌། བླངས་པ་ཙམ་གྱིས་མི་
ཆོག་པ་སྲུང་དགོས་པས་མི་ཤེས་པ་ལྟུང་བ་འབྱུང་བའི་སྒོ་དགག་པའི་གཉེན་པོར་བསླབ་བྱ་ཕྲ་རགས་རྣམས་
ཁོང་དུ་ཆུད་པར་བྱེད། བག་མེད་པའི་གཉེན་པོར་བླང་དོར་གང་ཡིན་དྲན་པས་གསལ་འདེབས་ཤིང་ལེགས་
ཉེས་དཔྱོད་པའི་ཤེས་བཞིན་གྱིས་བྱ་ར་བལྟ་ཞིང་ངོ་ཚ་ཁྲེལ་ཡོད་དང་རྣམ་སྨིན་ལ་འཇིག་པར་བྱ། མ་གུས་
པའི་གཉན་པོར་སྟོན་པ་དང་དེས་གསུངས་པའི་བཅས་པ་དང་དེ་ཉམས་སུ་ལེན་པའི གྲོགས་རྣམས་ལ་ཡིད་
ཆེས་ཀྱིས་སྒོ་ནས་གུས་པར་བྱེད། ཉོན་མོངས་མང་བའི་གཉེན་པོར་གང་ཤས་ཆེ་བ་དེ་ལ་འབུར་འཇོམས་
སུ་བྱས་ནས་ཉིན་རེ་ཞིང་ཁས་བླངས་པའི་བསླབ་པ་དང་འགལ་མ་འགལ་བརྟགས་ནས་འགལ་བ་རྣམས་ཕྱིར་
བཅོས་དང་སྟོབས་བཞི་སོགས་ཀྱིས་སྒོ་ནས་བཤགས་སྡོམ་བྱེད་དགོས་ཏེ། ཚངས་པས་ཞུས་པ་ལས། །བསླབ་
པ་ལ་ནི་བརྟེན་པར་བྱ། དེ་ལ་སྙིང་ནས་ནན་ཏན་བྱ། །ཕྱིར་ནི་སྤང་བར་མི་བྱ་ཞིང་། །སྲོག་གི་ཕྱིར་ཡང་
གཞག་མི་བྱ། །རྟག་ཏུ་ནན་ཏན་གནས་པར་བྱ། །འདུལ་བ་ལ་ནི་འཇུག་པར་བྱ། །ཞེས་འབྱུང་བས་
ཚུལ་ཁྲིམས་རྣམ་པར་དག་པ་འཕྲལ་ཡུན་ཐམས་ཅད་ཀྱི་བདེ་ལེགས་ཀྱི་རྩ་བ་ཡིན་ཞིང་། ལྷག་ཏུ་སྙིགས་
མ་ལྔ་བདོ་བའི་དུས་འདིར་ཕན་ཡོན་ལྷག་པར་ཆེ་བ་ཏིང་འཛིན་རྒྱལ་པོའི་མདོ་སྡེ་སོགས་ལས་གསུངས་ཤིང་།
ཁྱད་པར་ཇོ་བོ་བཀའ་གདམས་པ་རྣམས་ཚུལ་ཁྲིམས་གཙང་བ་ལ་གཙོ་བོར་མཛད་པས་ཤ་ར་བའི་ཞལ་ནས།
སྤྱིར་ལེགས་ཉེས་ཅི་བྱུང་ཡང་ཆོས་ལ་བརྟེན་པ། དེའི་ནང་ནས་ཀྱང་འདུལ་བ་ནས་ཇི་ལྟར་འབྱུང་བ་ལ་
བརྟེན་ན་བལྡབ་ཀྱང་མི་དགོས་པ་ཞེས་གཙང་བ་བརྟག་ཐུབ་པ་ཉམས་དགའ་བ་མཐའ་བཟང་བ་ཡིན་གསུངས་
པ་ཐུགས་ཤིན་ཏུ་མད་པར་སྣང་བས་རྩ་བ་མེད་པའི་ཡལ་ག་འཚོལ་བ་བཞག་ནས་ལམ་འདི་ཉིད་ལ་ཉམས་
ལེན་སྙིང་པོར་མཛད་པར་འཚལ་ལོ། །སྨྲས་པ། གཞི་ཚུལ་ཁྲིམས་གཙང་མའི་ཞིང་ས་ལ། །སེམས་



ལམ་རིམ་འཇམ་དཔལ་ཞལ་ལུང་། 107
ལས་སུ་རུང་བའི་ཆུ་ལུད་ཀྱི། །ལམ་ལྷག་མཐོང་མྱུ་གུའི་འབྲས་སྨིན་པས། །གནས་འཁོར་བའི་དབུལ་
ཕོངས་རྩ་བ་གཅོད། །བློ་བག་ཡོད་ས་སྲུང་སྟེང་འགྱིང་བའི། །སེམས་མཉམ་པར་འཇོག་པའི་མིག་སྟོང་
ཅན༑ ༑བདག་འཛིན་མེད་ཀྱི་རྡོ་རྗེ་རྩེ་བརྒྱ་བས། །གཞི་སྲིད་པའི་ས་འཛིན་བགྲོད་པ་བཅོམ། །འབྲོག་
འཁོར་བ་མཐའ་མེད་ཀྱི་ཚང་ཚིང་ཁྲོད། །ཆོས་བསླབ་གསུམ་དཔག་བསམ་ཤིང་འཁྲུངས་པས། །ཡོངས་
སྡུག་བསྔལ་གྱི་མེ་ལྕེས་སྲེག་མིན་པའི། །དུས་གཏན་བདེའི་འཆི་མེད་ཚལ་དུ་མཛེས། །ཞེས་བྱ་བ་ནི་བར་
སྐབས་ཀྱི་ཚིགས་སུ་བཅད་པའོ།། །།ཕྲ་ཞིབ་རྣམ་པར་དག་པའི་མཚོན་རྣོན་པོས། །རྨོངས་པའི་དྲ་བ་མ་
ལུས་གཅོད་མཛད་པ། །འཇམ་དཔལ་རྡོ་རྗེའི་སྒྱུ་འཕྲུལ་ཙོང་ཁ་པ། །ཁམས་གསུམ་འགྲོ་བའི་བླ་མའི་
ཞལ་ལུང་ལས། །སྡུག་ཀུན་ཉེས་དམིགས་ཚུལ་ལས་ངེས་འབྱུང་བའི། །རིན་ཆེན་ཡུ་བས་བཏེག་པའི་
བསླབ་གསུམ་གདུགས། །མྱང་འདས་ནོར་བུའི་ཏོག་གིས་རབ་མཛེས་པས། །ལེགས་བཤད་སྲིད་རྩེའི་
བར་དུ་འཁོར་ཟིན་ནས། མ་སྨད་སྙིང་རྗེའི་མ་དྲོས་ཀླུང་ཆེན་ལས། །རླབས་ཆེན་སྤྱོད་པའི་ཆུ་གཏེར་རྣམ་
པ་བཞི། །ནམ་ཡང་ཆད་པ་མེད་པ་འབབ་པའི་རྒྱུན། །ཀུན་མཁྱེན་རྒྱ་མཚོར་འཇུག་ཚུལ་འདི་ན་བཤད།།
༈ གསུམ་པ་སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱོང་ཚུལ་ལ་ལམ་སྒྲོན་ལས། རང་རྒྱུད་རྟོགས་པའི་
སྡུག་བསྔལ་གྱིས། གང་ཞིག་གཞན་གྱིས་སྡུག་བསྔལ་ཀུན། །ཡང་དག་ཟད་པར་ཀུན་ནས་འདོད། སྐྱེས་
བུ་དེ་ནི་མཆོག་ཡི་ནོ། །ཞེས་སྐྱེས་བུ་འབྲིང་གི་སྐབས་སུ་སྲིད་པ་འཁོར་བའི་སྡུག་བསྔལ་ལ་འཇིགས་ཏེ་དེ་
ལས་ཐར་འདོད་ཀྱི་བློ་བཅོས་མ་མ་ཡིན་པ་སྐྱེས་ནས། སྐྱེས་བུ་འབྲིང་གི་ལམ་ཁོ་ནས་བློ་སྦྱོང་བ་རྣམས་རང་
ཉིད་གཅིག་པུ་ཞི་བ་དོན་དུ་གཉེར་བ་ཡིན་མོད། སྐབས་འདིར་འབྲིང་དང་ཐུན་མོང་བའི་ལམ་ལ་བློ་སྦྱོང་
བ་ནི་རང་རྒྱུད་ཀྱི་སྡུག་བསྔལ་ལ་རྗེས་སུ་དཔག་ཏེ་སེམས་ཅན་གཞན་རྣམས་ཀྱང་དེ་བཞིན་དུ་སྡུག་བསྔལ་
བ་མ་བཟོད་པར་དེ་དག་སྡུག་བསྔལ་ལས་ཐར་བར་འདོད་ནས་དེའི་ཐབས་སྒྲུབ་པ་པོ་དེ་ནི་སྐྱེས་བུ་ཆེན་པོ་
ཡིན་ལ། ཐབས་གང་གི་སྒོ་ནས་སྒྲུབ་ན། ཕར་ཕྱིན་བསྡུས་པ་ལས། འཇིག་རྟེན་དོན་སྒྲུབ་ཚུལ་ལ་མཐུ་
མེད་པའི། །ཐེག་པ་གཉིས་པོ་གཏན་དུ་སྤངས་བྱས་ཤིང་། །ཐུབ་རྒྱལ་ཐེག་པ་སྙིང་རྗེས་བསྟན་པ་ལ། །གཞན་



i08
མ ས་རིམ་འཇམ་དཔལ་ཞལ་ལུང་།
ཕན་རོ་གཅིག་རང་བཞིན་དེ་དག་འཇུག །ཅེས་བདེན་བཞི་ལ་འཇུག་ལྡོག་གི་ལམ་ཉམས་སུ་བླངས་པས་
ཐར་པ་ཐོབ་ཀྱང་རང་དོན་ཡོངས་སུ་མ་རྫོགས་པས་གཞན་དོན་རྒྱ་ཆེན་པོ་མི་འབྱུང་བས་དེ་ལྟར་ན་གཞན་
དོན་རྒྱ་ཆེ་སྒྲུབ་པའི་མཐུ་མེད་པའི་ཉན་རང་གི་ལམ་ལ་མི་འཇུག་པར་ཐེག་པ་ཆེན་པོ་ལ་ཞུགས་ཏེ་སེམས་
ཅན་གྱི་དོན་སྒྲུབ་དགོས་པ་ནི་སློབ་སྤྲིང་ལས། །ཤིན་ཏུ་རྙེད་སླའི་རྩ་ཁམ་འགའ་ལྟ་ཕྱུགས་ཀྱང་རང་ཉིད་
ཟ༑ ༑ཤིན་ཏུ་སྐོམ་པས་གསུངས་པའང་ཆུ་ཞིག་རྙེད་ན་དགའ་མགུར་འཐུང་། །འདི་ན་སྐྱེས་བུ་གཞན་
དོན་བྱེད་པར་བརྩོན་པ་གང་ཡིན་པ། །དེ་འདིའི་བརྗིད་བག་ཡིན་ཏེ་དེ་བདེ་སྐྱེས་བུའི་རྩལ་དེ་འཕགས། །ཉི་
མ་རླབས་ཆེན་རྟ་ཞོན་རྒྱུ་བ་སྣང་བྱེད་གང་ཡིན་དང་། ཁུར་ལ་མི་རྩེགས་པ་ཡི་འཇིག་རྟེན་འདེགས་པ་གང་
ཡིན་དེ། །རང་དོན་འགའ་མེད་ཆེན་པོ་རྣམས་ཀྱི་རང་བཞིན་དེ་འདྲ་སྟེ། དེ་དག་འཇིག་རྟེན་ཕན་དང་བདེ་
བའི་རོ་ལ་གཅིག་ཏུ་གཞོལ། །ཞེས་ཚེ་འདིའི་བདེ་བ་སྒྲུབ་པ་ཙམ་ནི་དུད་འགྲོ་ལ་ཡང་ཡོད་པས་ན་སྐྱེས་བུ་
མཆོག་རྣམས་ཀྱི་ནུས་པའམ་རྩལ་ནི་ཉི་ཟླས་མུན་པ་སེལ་བ་དང་ས་ཆེན་པོས་འཇིག་རྟེན་འདེགས་པ་ལྟར་
སྙིང་སྟོབས་ཆེན་པོས་གཞན་ཕན་གྱི་ཁུར་ཁྱེར་བར་བྱེད་པ་ཡིན་པས་དེ་ལ་མེད་དུ་མི་རུང་བ་སྤྱོད་འཇུག་ལས།
བྱང་ཆུབ་སེམས་སྐྱེས་གྱུར་ན་སྐད་ཅིག་གིས། །འཁོར་བའི་བཙོན་རར་བསྡམས་པའི་ཉམ་ཐག་རྣམས།
བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པས་ཕྱག་བྱར་འགྱུར། །ཞེས་
འཁོར་བར་སྡུག་བསྔལ་བའི་འགྲོ་བ་ཞིག་ཀྱང་སེམས་སྐྱེས་མ་ཐག་པ་ན་བྱང་ཆུབ་སེམས་དཔར་འགྱུར་བར་
གསུངས་ཤིང༌། །བྱང་ཆུབ་ཀྱི་སེམས་དང་མི་ལྡན་ན་ལྷག་པའི་བསླབ་པ་རིན་པོ་ཆེ་སོགས་ཡོན་ཏན་ཇི་ཙམ་
ཡོད་ཀྱང་ཐེག་པ་ཆེན་པོ་པའི་གྲལ་དུ་མི་ཆུད་པ་རྒྱུད་བླ་མ་ལས། ཐེག་མཆོག་ལ་མོས་ས་བོན་ཤེས་རབ་
ནི༑ ༑སངས་རྒྱས་ཆོས་ཀྱིས་མ་དང་བསམ་གཏན་གྱི། །བདེ་བའི་མངལ་གནས་སྙིང་རྗེའི་མ་མ་ཅན།
གང་ཡིན་དེ་དག་ཐུབ་པའི་རྗེས་སྐྱེས་སྲས། །ཞེས་ཆུ་ལུད་ནི་འབྲུ་སྣ་ཚོགས་བསྐྱེད་པའི་ཐུན་མོང་གི་རྒྱུད་
དང་༑ ༑རྫའུའི་རིགས་ཅན གྱི་མ་ནི་བུ་རིགས་རྒྱུད་མི་གཅིག་པ་སྣ་ཚོགས་སྐྱེད་པར་བྱེད་པ་ཡིན་ལ། ཐུན་
མོང་མ་ཡིན་པའི་རྒྱུ་ས་བོན་ནས་དང་། ཕ་བྲམ་ཟེ་ལྟ་བུ་རིགས་གཅིག་ཏུ་ངེས་པ་ཞིག་དགོས་ཀྱི། ནས་



ལམ་རིམ་འཇམ་དཔལ་ཞལ་ལུང་། 109
བཏབ་པའི་མྱུ་གུ་གྲོ་སྐྱེ་བ་དང་། ཕ་བྲམ་ཟེའི་བུ་ལ་གདོལ་པའི་རིགས་མི་འབྱུང་བ་བཞིན་དུ་ཐེག་པ་ཆེ་ཆུང་
གང་གི་སྒོ་ནས་འཁོར་བ་ལས་སྒྲོལ་བར་བྱེད་པ་ལ་བདག་མེད་རྟོགས་པའི་ཤེས་རབ་སོགས་གཉིས་ཀ་ལ་དགོས་
པའི་མ་ལྟ་བུ་ཡིན་ནའང་། བྱང་ཆུབ་ཀྱི་སེམས་ནི་སངས་རྒྱས་ཀྱི་རྒྱུ་ཐུན་མོང་མ་ཡིན་པ་ཕ་ལྟ་བུ་འདི་ཉིད་
སྲིད་ཞིའི་རྒུད་པ་མཐའ་དག་སེལ་བར་བྱེད་པའི་རྡོ་རྗེ་རིན་པོ་ཆེ་དང་མཚུངས་པས་དམན་པ་རྒྱན་མཐའ་
དག་ཟིལ་གྱིས་གནོན་པར་བྱེད་པའི་སྐྱེས་བུ་ཆེན་པོའི་ལམ་གྱི་རིམ་པ་ཉམས་སུ་ལེན་པ་ལ་བྱང་ཆུབ་ཀྱི་སེམས་
ཇི་ལྟར་བསྐྱེད་པའི་ཚུལ། སེམས་བསྐྱེད་ནས་སྤྱོད་པ་ལ་སློབ་པའི་ཚུལ་གཉིས། དང་པོ་ལ་བྱང་ཆུབ་ཀྱི་
སེམས་སྦྱོང་བའི་རིམ་པ་དང་། སེམས་བསྐྱེད་ཆོ་གས་འཛིན་པའི་ཚུལ་གཉིས། དང་པོ་ནི་སྤྱིར་སེམས་
སྐྱེད་པར་བྱེད་པའི་རྐྱེན་ནི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཡོན་ཏན་དངོས་སུ་མཐོང་
བ་དང་། དངོས་སུ་མ་མཐོང་ཡང་བྱང་ཆུབ་སེམས་དཔའི་སྡེ་སྣོད་ཐོས་པ་དང་། དེ་དག་ཕྲ་ཞིང་ཞིབ་པར་
ཐོས་པ་མིན་ནའང་སངས་རྒྱས་འཐོབ་པ་ལ་ཆོས་དེ་མེད་དུ་མི་རུང་བ་སོགས་ཀྱི་རྒྱུ་མཚན་འོལ་སྤྱི་ཙམ་ཐོས་
པས་ཐེག་ཆེན་གྱི་བསྟན་པ་ནུབ་པ་མ་བཟོད་པ་དང་། བསྟན་པ་ནུབ་པ་ལ་མངོན་དུ་ཕྱོགས་པ་མིན་ཡང་སྙིགས་
མའི་དུས་ཆེས་ངན་པ་འདིར་ཉན་རང་གི་བྱང་ཆུབ་ཏུ་སེམས་བསྐྱེད་པ་ཡང་རྙེད་དཀའ་ན་བླ་ན་མེད་པའི་
བྱང་ཆུབ་ལྟ་ཅི་སྨོས་སྙམ་དུ་སངས་རྒྱས་ཐོབ་འདོད་ཀྱི་སེམས་བསྐྱེད་པ་དང་། རིགས་དང་དགེ་བའི་བཤེས་
གཉེན་དང་སྙིང་བརྩེ་བ་དང་སྐྱོ་ངལ་མེད་པ་སྟེ་རྒྱུ་བཞི་ལ་བརྟེན་ནས་སེམས་བསྐྱེད་པ། རང་གི་སྟོབས་དང་།
གཞན་གྱི་སྟོབས་དང་། ཚེ་རབས་སྔོན་མ་ལ་ཐེག་པ་ཆེན་པོར་གོམས་པ་རྒྱུའི་སྟོབས་དང་། ཚེ་འདིར་
དགེ་བ་ལ་གོམས་པ་སྦྱོར་བའི་སྟོབས་ཏེ་རྒྱུ་བཞི་དང་སྟོབས་བཞི་སོགས་སེམས་བསྐྱེད་པའི་རྒྱུ་རྐྱེན་མང་དུ་
བཤད་ལ། དེང་སང་ཕྱག་ལེན་གྱི་སྙིང་པོར་ཇོ་བོ་ཆེན་པོ་ཨ་ཏི་ཤ་ནས་བརྒྱུད་པར་མན་ངག་བདུན་པ་དང་།
རྒྱལ་བའི་སྲས་པོ་ཞི་བ་ལྷ་ནས་བརྒྱུད་པའི་མན་ངག་གཉིས་ལ་བརྟེན་པའི་ཇོ་བོ་ཆེན་པོའི་ལུགས་ཀྱི་དང་པོ་
རྒྱུ་འབྲས་མན་ངག་བདུན་ལ་བློ་སྦྱོང་དགོས་པའི་རྒྱུ་མཚན་སངས་རྒྱས་ཀྱི་གོ་འཕང་ནི་བྱང་ཆུབ་ཀྱི་སེམས་
ལས་འབྱུང་། དེ་ལྷག་བསམ་ལས་འབྱུང༌། དེ་སྙིང་རྗེ་ལས་འབྱུང་། དེ་བྱམས་པ་ལས་འབྱུང་། དེ་



110 ལམ་རིམ་འཇམ་དཔལ་ཞལ་ལུང་།
དྲིན་དུ་གཟོ་བ་ལས་འབྱུང་། དེ་མར་ཤེས་པ་ལས་འབྱུང་བའི་གོ་རིམ་གྱི་གནད་དེ་ལྟར་ཡོད་ནའང་། སྙིང་
རྗེ་ཆེན་པོ་ལྷག་བསམ་དང་བྱམས་པའི་བར་ཁོ་ནར་འབྱུང་བའི་ངེས་པ་ནི་མེད་དེ། འཇུག་པ་ལས། གང་
ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས་འདིའི། །ས་བོན་དང་ནི་སྤེལ་ལ་ཆུ་འདྲ་ཡུན་རིང་དུ། །ལོངས་
སྤྱོད་གནས་ལ་སྨིན་པར་ལྟ་བུར་འདོད་གྱུར་པ། །དེ་ཕྱིར་བདག་གིས་ཐོག་མར་སྙིང་རྗེ་བསྟོད་པར་བགྱི།
ཞེས་ཐོག་མར་འགྲོ་བ་རྣམས་འཁོར་བ་ལས་བསྒྲལ་བའི་ཕྱིར་དུ་དམ་བཅའ་བ་ཡང་སྙིང་རྗེ་ལ་རག་ལུས་
པར་མ་ཟད། བར་དུ་བྱ་དཀའ་བས་སྐྱིད་ལུག་སྟེ་ལམ་དམན་པར་མི་རྒོལ་བ་དང་། མཐར་སངས་རྒྱས་
ནས་ཉན་རང་ལྟར་ཞི་བར་མི་གནས་པར་སེམས་ཅན་མཐའ་དག་གི་དོན་མཛད་པར་ངལ་བ་མེད་པ་ཡང་
སྙིང་རྗེ་ཆེན་པོ་ལ་རག་ལུས་མོད། །དེ་ལྟར་སྙིང་རྗེ་ཆེན་པོ་སྐྱེ་བ་ལ་ཡང་ཡིད་དུ་འོང་བ་ཞིག་དགོས་པས་
སེམས་ཅན་ཐམས་ཅད་མར་ཤེས་དགོས་ལ། ལམ་འདི་དག་ལ་མ་སྦྱངས་པའི་སྐྱེ་བོ་རྣམས་ཀྱང་རང་གི་
མ་ལ་སོགས་པའི་གཉེན་རྣམས་ལ་དྲིན་བསམ་པ་དང་དྲན་པའི་སྒོ་ནས་བྱམས་པ་དང་སྙིང་རྗེ་ཉི་ཚེ་བ་སྐྱེ་ནའང་།
མི་མཛའ་བའི་དགྲ་སོགས་ལ་མི་སྐྱེ་བར་མ་ཟད་དེའི་ལྡོག་ཕྱོགས་སྡུག་བསྔལ་དང་ཕྲད་འདོད་དང་བདེ་བ་
ངང་འབྲལ་འདོད་ཀྱི་བློ་འབྱུང་བའི་ཕྱིར་ན་རང་རེ་རྣམས་ཀྱང་ཐོག་མར་བཏང་སྙོམས་ཤིག་མ་བསྒྲུབས་
ན་ལམ་སྒོམ་བློ་བྱས་ཀྱང་བྱམས་སྙིང་རྗེ་ཕྱོགས་རིས་ཅན་དུ་འགྲོ་བས་དེའི་གཉེན་པོར་ཐོག་མར་བཏང་སྙོམས་
སྒོམ་དགོས་མེད། འོ་ན་མ་སོགས་ལ་ཡིད་འོང་གི་བྱམས་པ་སྒྲུབ་དགོས་ན་ད་ལྟ་ཡིད་འོང་གི་བློ་ཡོད་པ་དེ་
བཀག་ནས་ཅི་བྱ་སྙམ་ན། རྒྱུ་འབྲས་འདུན་གྱི་ཡིད་འོང་ལ་ཆགས་པ་ཅུང་ཟད་ཀྱང་མ་འདྲེས་པ་དགོས་
ལ༑ ༑ད་ལྟ་རང་ཅག་ཚོའི་བློ་ལ་ཡོད་བཞིན་པའི་བྱམས་པ་ནི་ཆགས་པས་བསླངས་པ་ཡིན་པས། དཔེར་
ན་ས་སྒང་གཤོངས་མི་སྙོམས་པ་ལ་གནས་མལ་མི་བདེ་བ་བཞིན་ཆོགས་སྡང་གི་མཐོ་དམན་ཅན་ལ་བྱམས་
པ་འོང་བའི་སྐབས་མེད་དོ། །དེ་ཡང་ཚོར་བ་བཏང་སྙོམས་ལྟ་བུ་མ་ཡིན་པའི་སེམས་ཅན་རྣམས་ལ་རང་
བློ་ཆགས་སྡང་དང་བྲལ་བའི་ཚད་མེད་བཏང་སྙོམས་ཤིག་སྒོམ་པར་བྱེད་པ་ལ་ཐོག་མར་དགྲ་གཉེན་གང་
ཡང་མིན་པའི་སེམས་ཅན་ཞིག་ལེགས་པར་གསལ་བཏབ་པས་དེའི་བྱད་དབྱིབས་དང་སྤྱོད་ཚུལ་སོགས་ཡིད་



ལམ་རིམ་འཇམ་དཔལ་ཞལ་ལུང་།
iii
ལ་ཤར་བ་དང་དེ་ལ་དམིགས་ནས་སྡང་བ་དང་བྱམས་པའི་རྟོག་པ་སྐྱེ་བཅུག་པ་ན་དེ་ལ་མི་མཐུན་པར་བལྟ་
བའི་ཞེ་སྡང་དང་མཐུན་པར་བལྟ་བའི་འདོད་ཆགས་གཉིས་ཀ་ཧ་ཅང་ཆེ་བ་མི་འབྱུང་ཡང་། ཆེ་ཆུང་ཅུང་
ཟད་འདུག་ན་གང་ཆེ་བ་དེའི་གཉེན་པོ་བསྟེན་ནས་སེམས་སྙོམས་པ་མ་བྱུང་གི་བར་དུ་བསྒོམ་གསུང་། ཐོག་
མར་བར་མ་ལ་སྒོམ་པ་ཡུལ་དེ་ལ་བཏང་སྙོམས་ཤས་ཆེ་བས་སྐྱེ་བ་སླ་བའི་དབང་དུ་བཏང་བ་ཡིན་ཞིང་། དེ་
ནས་ཚེ་འདིར་སྙིང་ན་བའི་དགྲ་ཞིག་དང་ཤིན་ཏུ་མཛའ་བའི་གཉེན་ཞིག་དམིགས་ཡུལ་དུ་བྱས་ཏེ་དེ་དག་ལ་
ཆགས་སྡང་གི་རྟོག་པ་མངོན་གྱུར་སྐྱེས་བྱུང་བ་དང་། དགྲ་རྣམས་ཀྱང་ཚེ་སྔོན་མའི་གྲོགས་བྱས་ནས་ཕན་
མང་དུ་བཏགས་པ་དང་། གྲོགས་རྣམས་ཀྱང་ཚེ་སྔོན་མའི་དགྲར་གྱུར་ནས་རང་བསད་པ་སོགས་གནོད་
པ་བྱས་ཚུལ་ལེགས་པར་བསམས་པའི་སྒོ་ནས་ཆགས་སྡང་གི་རྟོག་པ་མགོ་སྙོམས་པ་ཡིན་ལ། འོན་ཀྱང་
སྐྱེས་བུ་འབྲིང་གི་སྐབས་ཀྱི་དགྲ་གཉེན་ལ་ངེས་པ་མེད་ཚུལ་གྱི་སྐོར་ལ་མྱོང་བ་ཐོན་ན་སྐབས་འདིར་དམིགས་
པ་སྐྱོང་ཤིན་ཏུ་སླ་བར་སྣང་ངོ༌། །དམིགས་ཡུལ་གསུམ་པོ་འདི་གས་བྱ་བརྒྱ་འུར་རྡོ་གཅིག་གིས་འདེད་པ་
ལྟར་འགྲོ་བ་རྣམས་ལ་འབད་མེད་དུ་སྙོམས་པའི་བློ་བྱུང་ན་དེས་ཆོག་ལ་ད་དུང་སྐྱེ་དཀའ་སེ་བ་བྱུང་ཚེ་རིགས་
མི་གཅིག་པ་མང་པོ་ལ་སྤོས་ཀྱིན་སྒོམ་པ་གནད་ཡིན་ནོ། །དེ་ལྟར་དགྲ་གཉེན་བར་མའི་འགྲོ་བ་མཐའ་དག་
ལ་གཅིག་ཏུ་སྡང་བ་དང་གཅིག་ཏུ་ཆགས་པའི་བློ་མགོ་སྙོམས་ཟིན་ནས་ཐོག་མར་གཞན་དོན་དོན་གཉེར་གྱི་
བློའི་གཞི་སྒྲུབ་པར་བྱེད་པ་ལ་སེམས་ཅན་ཐམས་ཅད་མར་ཤེས་པའི་སླད་དུ་འདི་ལྟར་བསམ་སྟེ། འཁོར་
བ་ལ་མཐའ་མེད་པ་བཞིན་དུ་བདག་གི་སྐྱེ་བ་ལ་མཐའ་མེད་པས་སེམས་ཅན་ཐམས་ཅད་ཀྱི་མངལ་དུ་བདག་
ཉིང་མཚམས་སྦྱར་ནས་སྐྱེ་བ་མ་བླངས་པ་ག་ལ་ཡོད་སྙམ་དུ་བསམས་པ་ན་མོས་པའི་དབང་གིས་འཆར་
ཡང་སྤྱི་ལྡོག་ཏུ་བསྒོམས་པས་ངེས་ཤེས་འདྲོངས་དཀའ་བས་ན་རང་གི་མདུན་དུ་ད་ལྟའི་མ་དེ་ཉིད་རྒན་གཞོན་
དབྱིབས་ཆ་བྱད་སྤྱོད་ཚུལ་ཇི་ལྟར་ཡོད་པ་གསལ་བཏབ། དེས་ཚེ་འདིའི་མ་བྱས་པ་དངོས་སུ་གྲུབ་པ་འདི་
ག་འདྲ་བ་ཞིག་སྐྱེ་བ་གཞན་མང་པོར་ཡང་བྱས་ཡོད་དེ། དཔེར་ན་མདོ་ལས་དེ་བཞིན་གཤེགས་པའི་སྐུ་ཚེ་
དེའི་ཡུམ་གྱིས་སྔོན་སློབ་པ་ལམ་གྱི་གནས་སྐབས་ཀྱི་མ་མང་དུ་བྱས་ཚུལ་དང་། གང་ཟག་གཞན་གྱི་སྔོན་



ii2 ལམ་རིམ་འཇམ་དཔལ་ཞལ་ལུང་།
དང་ཕྱི་མའི་མཐའགསུངས་པ་ཚད་མའི་སྐྱེས་བུའི་བཀའ་བསྒྲུབ་མེད་པ་ཡིན་སྙམ་པའི་སྒོ་ནས་རྗེས་སུ་དཔགས་
ཏེ་བསྒོམས་ན་གཏིང་ཕྱིན་པའི་ངེས་ཤིང་ཁྱད་པར་ཅན་ཞིག་རྙེད་འོང་། དེ་ནས་ཚེ་འདིའི་ཕ་དང་ཉེ་དུ་བར་
མ་དགྲ་དམྱལ་བ་སོགས་འགྲོ་བ་རིགས་གཞན་ལའང་བསྒོམས་པས་མཐར་སེམས་ཅན་ཐམས་ཅད་མར་
ཤེས་པའི་བློ་རང་གིས་ཕར་བཅོས་པ་མ་ཡིན་པའི་ཚེ་འདིའི་དང་འདྲ་བའི་སྣང་བ་འཆར་བ་ཞིག་འོང་། དེ་
ལ་མྱོང་བ་ཐོན་ནས་དྲིན་དྲན་པ་ནི་སྔར་ལྟར་རང་གི་མའི་སྣང་ཚུལ་མཐའ་དག་གསལ་བཏབ། མ་འདིས་
བདག་ཟླ་བ་བཅུའི་བར་དུ་མངལ་དུ་བཟུང་། རང་གི་བདེ་བ་དང་ལྟོགས་སྐོམ་སོགས་ཁྱད་དུ་བསད། ཕན་
གནོད་ཀྱི་སྤྱོད་ལམ་ཐམས་ཅད་བུའི་ཆེད་དུ་བྱས་ཏེ་དལ་འབྱོར་གྱི་ལུས་སྲོག་འདི་ཉིད་བྱིན་པ་ཡིན་པས་ཐོག་
མར་དྲིན་ཆེ། མངལ་ནས་བཙས་ཟིན་ནས་འཇམ་པའི་གོས་སྟན་ལ་བཞག །བརྩེ་བའི་སེམས་ཀྱི་བསྐྱངས།
བྱམས་པའི་མིག་གིས་བལྟས། དགའ་བའི་འཛུམ་གྱིས་བསུས། སྙན་པའི་མིང་ནས་བོས། མངར་བའི་
ནུ་ཞོ་བསྣུན། ཟས་ལྕེས་བསྟོད། སྣབས་ཁས་ཕྱིས། མི་གཙང་བ་ལག་པས་ཕྱིས། ཤའི་དྲོད་བཅར། མེ་
ཆུ་གཡང་སའི་འཇིགས་པ་ལས་བསྐྱབས། བུ་ན་བ་ལས་རང་ན་བ་དང་བུ་ཤི་བ་ལས་རང་ཤི་བ་ལ་སྙིང་ཐག་
པ་ནས་འདེམ་པ་སོགས་ཀྱི་སྒོ་ནས་བསྐྱངས་པས་བར་དུ་དྲིན་ཆེ། ནར་སོན་ནས་ཟ་ལུགས་འགྲོ་ལུགས་
སོགས་ཀྱིས་མཐའ་རྟེན་པའི་ཡོན་ཏན་རང་གིས་བསླབ་པ་དང་གཞན་སློབ་ཏུ་འཇུག་པ་དང་། སྡིག་སྡུག་
གཏམ་ངན་ཁྱད་དུ་བསད་དེ་ཤ་ཐང་ཐང་དུ་འབད་པས་བཙལ་བའི་ས་ཁང་ནོར་རྫས་སྙིང་ལྟར་གཅེས་པ་མཐའ་
དག་སྦྱིན་པས་ཐ་མར་དྲིན་ཆེ་ཚུལ་རྣམས་བསམས་པས་མིག་ནས་མཆི་མ་འཁྲུག་པ་དང་ལུས་ཀྱི་བ་སྤུ་ལྡང་
བ་སེམས་རྩེད་ཡམ་ཡམ་བློང་བློང་བ་མ་བྱུང་གི་བར་བསྒོམ། དེ་ནས་རིམ་གྱིས་ཕ་ནས་བཟུང་དགྲའི་བར་
དང་རིགས་དྲུག་གི་འགྲོ་བ་གཞན་རྣམས་ལ་ཚེ་སྔོན་མའི་མར་གྱུར་པ་གྲངས་ཀྱིས་མི་ཆོད་པ་བྱས་པའི་གནས་
སྐབས་སུ་ཚེ་འདིའི་མས་འདི་ལྟར་བྱས་པ་ལྟ་བུ་དང་ཚུལ་མཚུངས་པའི་སྒོ་ནས་བསམ། དེ་ཡང་བཤད་
མ་ཐག་པ་ཐམས་ཅད་དུད་འགྲོ་སོགས་ལ་མི་ཚང་ཡང་མིར་གྱུར་དུས་ཀྱི་མ་མ་བྱས་པ་མེད་པ་ལ་དགོངས་
པར་སྣང་། དྲིན་དྲན་པ་ལ་མྱོང་བ་སྐྱེས་པའི་རྗེས་སུ་དྲིན་གཟོ་བ་ནི་སློབ་སྤྲིང་ལས། ཉེ་དུ་འཁོར་བའི་རྒྱ་



ལམ་རིམ་འཇམ་དཔལ་ཞལ་ལུང་། 113
མཚོའི་ཁོངས་སུ་ཆུད་གྱུར་པ། །ཀློང་གི་ནང་དུ་ལྷུང་བ་ལྟ་བུར་སྣང་བཞིན་དུ། །སྐྱེ་ཤི་འཕོས་པས་ངོ་མ་
ཤེས་པ་དེ་བོར་ནས། །གལ་ཏེ་གཅིག་ཐར་བྱེད་ན་དེ་ལས་ཁྲེལ་བོར་མེད། །ཅེས་མར་གྱུར་སེམས་ཅན་
རྣམས་ཉོན་མོངས་པའི་གདོན་གྱིས་རྒྱུད་དཀྲུགས། བླང་དོར་ལ་བལྟ་བའི་མིག་གཏི་མུག་གི་ལྗོངས། །ཟབ་
མོ་དམ་པའི་ཆོས་ཀྱི་འཁོར་ལོ་དང་བྲལ། །ཐར་པའི་གྲོང་དུ་འཁྲིད་པའི་དགེ་བའི་བཤེས་གཉེན་གྱི་དམིགས་
བུས་བོར། མཐོ་རིས་དང་ཐར་པའི་ངལ་སྟེགས་ལ་བརྡེག་འཆོས་ཏེ་འཁོར་བའི་གཡང་དུ་ལྷུང་། སྡུག་
བསྔལ་གསུམ་གྱི་བཙོན་རར་འཁྱམས་པ་འདི་དག་སྐྱེ་ཤི་འཕོས་པས་ངོ་མ་ཤེཙཔ་མ་གཏོགས་ཚེ་རབས་མང་
པོར་རང་ལ་ཕན་གཏགས་པའི་དྲིན་ཅན་གྱི་ཕ་མ་ཤ་སྟག་ཡིན་པས་མ་དེ་རྣམས་ཀྱིས་ཀྱང་བུ་བདག་ལ་མི་རེ་
ན་སུ་ལ་རེ། བུ་བདག་ལ་མ་དེ་རྣམས་སྐྱོབ་པའི་ཁུར་མ་བབ་ན་གཞན་སུ་ལ་བབ། དཔེར་ན་འདི་སྣང་གི་
ཕ་མ་མཛའ་གྲོགས་ཤིག་བཙོན་རའམ་འབྲོག་དགོན་པ་ཆོམ་རྐུན་དང་གཅན་གཟན་གྱི་འཇིགས་པ་ཡོད་པར་
ཆུད་པ་ལས་ཐར་པའི་ཐབས་ཤིག་རང་ལ་ཡོད་བཞིན་དུ་བློས་བོར་ནས་བདེ་བར་བསྡད་ན་དེ་ལས་ངོ་ཚ་དང་
ཁྲེལ་ཆུང་བ་མི་འོང་བ་ཀླུའི་རྒྱལ་པོ་རྔ་སྒྲའི་ཚིགས་བཅད་ལས། རྒྱ་མཚོ་དང་ནི་རི་རབ་དང༌། །ས་རྣམས་
བདག་གི་ཁུར་མིན་གྱི། །བྱས་པ་མི་གཟོ་གང་ཡིན་པ། །དེ་ནི་བདག་གི་ཁུར་ཆེན་ཡིན། །ཞེས་པ་ལྟར་
ཡིན་པས་བདག་གི་དྲིན་ཅན་གྱི་མ་རྣམས་སྐྱོབ་པའི་ནུས་པ་ཡོད་བཞིན་དུ་དོར་ནས་རང་གཅིག་པུ་ཞི་བ་དོན་
དགཉེར་བའི་དམན་པའི་ལམ་དུ་ཞུགས་ན་དམ་པ་རྣམས་ཐུགས་གཏིང་ནས་ཁྲེལ་བར་འདུག་པས་དེ་སྤངས་
ཏེ་འགྲོ་བ་ཀུན་ལ་ཕན་པ་བསྒྲུབ་པར་བྱ་སྙམ་དུ་བསམ། འོ་ན་ཕན་ཇི་ལྟ་བུའི་ཚུལ་གྱིས་འདོགས་ན་བཀྲེས་
པ་ལ་ཟས། སྐོམ་པ་ལ་བཏུང་བ། ནད་ཀྱི་མནར་བ་ལ་སྨན། ཕོངས་པ་ལ་ཟང་ཟིང་གི་ནོར་སོགས་ཀྱང་
གནས་སྐབས་སོ་སོའི་སྡུག་བསྔལ་སེལ་ཞིང་། རང་གི་ཚོགས་གསོག་པའི་རྒྱུ་ཡིན་པས་མི་བྱ་བ་མ་ཡིན་
མོད༑ ༑སྲིད་པའི་སྟོབས་འབྱོར་ལ་སྦྱར་བ་ཉིད་འགྲོ་བ་རྣམས་ལ་ཕན་བཏགས་པའི་གཙོ་བོར་བཟུང་ཆེ།
དེ་དག་གིས་ཚངས་པ་དང་འདོད་པའི་ལྷ་དགའ་རབ་དབང་ཕྱུག་དང་འཁོར་ལོས་སྒྱུར་རྒྱལ་ཀྱང་གྲངས་མེད་
བྱས་པས་བརྟན་པ་མ་ཐོབ་པར་དབུལ་ཕོངས་ཚ་གྲང་གི་སྡུག་བསྔལ་གྱི་གནས་སྐབས་འདི་ལྟར་གྱུར་ན། བདག་



i14 ལམ་རིམ་འཇམ་དཔལ་ཞལ་ལུང་།
གིས་ཀྱང་འདི་དག་ཟག་བཅས་ཀྱི་བདེ་བ་ལ་གཙོ་བོར་སྒྱུརན་སྟོབས་འབྱོར་ཇི་ཙམ་ཆེ་བ་ཙམ་གྱིས་བདེ་བ་
དེ་སྡུག་བསྔལ་དུ་འགྱུར་ཚབས་ཆེ་བ་རྨ་འབྲས་ལ་འགྱུར་བྱེད་ཀྱི་རྫས་ཚ་བ་ལྟ་བུ་བཏབ་པ་ལྟར་སྡུག་བསྔལ་
ཇི་འཕེལ་དུ་འགྲོ་བ་དང་འདྲ་བར་འདུག་པས་སེམས་ཅན་ཐམས་ཅད་ཐར་པ་དང་ཐམས་ཅད་མཁྱེན་པའི་
གོ་འཕང་གང་རུང་ལ་དགོད་པར་བྱ་སྙམ་པའི་ཡིད་འཁུལ་ངེས་སུ་བསམ། །དེ་ལྟར་གཞན་དོན་དོན་གཉེར་
གྱི་བློ་བསྐྱེད་པའི་གཞི་བསྒྲུབས་པ་ཙམ་གྱིས་མི་ཆོག་པས་བློ་དངོས་སྐྱེ་བ་ལ་བྱམས་སྙིང་རྗེ་ལྷག་བསམ་གསུམ་
སྒོམ་དགོས་པའི་བྱམས་པ་དང་སྙིང་རྗེ་གཉིས་ལ་བདེ་བ་ལ་སྦྱོར་འདོད་དང་སྡུག་བསྔལ་དང་འབྲལ་འདོད་
ཀྱི་བློ་གང་མངོན་དུ་གྱུར་པ་དང་རྗེས་སུ་འབྲེལ་བ་ལས་རྒྱུ་འབྲས་ཀྱི་གོ་རིམ་ངེས་ཅན་དུ་མེད་ཀྱང༌། སྤྱིར་
བཏང་ཕྱག་ལེན་དུ་བྱམས་པ་སྔོན་དུ་མཛད་པས། རིན་ཆེན་ཕྲེང་བ་ལས། རྫོའུ་ཆོས་སུམ་བརྒྱའི་ཁ་ཟས་
དག ༑ཉིན་རེ་དུས་གསུམ་བྱིན་པས་ཀྱང་། །བྱམས་པ་ཡུད་ཙམ་ཐང་གཅིག་གི། བསོད་ནམས་དག་ལ་
ཆར་མི་ཕོད། །ལྷ་མི་བྱམས་པར་འགྱུར་བ་དང་། །དེ་དག་ཀྱང་ནི་སྲུང་བ་དང་། ཡིད་བདེ་བ་དང་བདེ་
མང་དང་། །དུག་དང་མཚོན་གྱིས་གནོད་མེད་དང་། །འབད་པ་མེད་པར་དོན་འཐོབ་དང༌། །ཚངས་
པའི་འཇིག་རྟེན་སྐྱེ་འགྱུར་ཏེ། །གལ་ཏེ་གྲོལ་བར་མ་གྱུར་ཀྱང༌། །བྱམས་ཆོས་ཡོན་ཏན་བརྒྱད་འཐོབ་
བོ༑ ༑ཞེས་ཕན་ཡོན་མཐའ་ཡས་པའི་བྱམས་པ་སྒོམ་པ་ནི་ཚེ་འདིའི་མ་ལ་ནད་དང་དབུལ་ཕོངས་སོགས་
སྡུག་བསྔལ་མངོན་གྱུར་ཡོད་དམ་མེད་ནའང་འགྱུར་བའི་སྡུག་བསྔལ་དང་ཁྱབ་པ་དང་འདུ་བྱེད་ཀྱི་སྡུག་བསྔལ་
ཅན་ཡིན་པས་བདེ་བ་དང་མི་ལྡན་ཚུལ་བསམས་ལ། བདེ་བ་དང་མི་ལྡན་པའི་མ་འདི་ཉིད་བདེ་བ་ལ་དགོད་
འདོད་ཀྱི་བློ་ཤུགས་དྲག་པོ་བསྐྱེད་ནས་ངག་ཏུ། བདེ་བས་ཕོངས་པའི་མ་རྒན་འདི་རྣམས་བདེ་བ་དང་ཕྲད་
ན་ཅི་མ་རུང་། བདེ་བ་དང་ཕྲད་པར་གྱུར་ཅིག །ཅི་ནས་ཀྱང་བདེ་བ་དང་ཕྲད་པར་བྱའོ། །ཞེས་ལན་
མང་པོ་བརྗོད་ཅིང་དེ་ལྟར་བསམ་མོ། །དེ་བཞིན་དུ་དགྲ་གཉེན་སོགས་འགྲོ་བར་རིས་མེད་རྣམས་ལ་ཡང་
སྔར་གྱི་གོ་རིམ་ལྟར་སྒོམ་དགོས་པས། ངན་སོང་གསུམ་ལ་སྡུག་བསྔལ་མངོན་གྱུར་དང་བདེ་འགྲོ་ལ་སྡུག་
བསྔལ་གྱི་སྡུག་བསྔལ་ཡོད་མེད་ཅི་རིགས་ཀྱང་སྐབས་དང་སྦྱར་རོ། །འོན་ཀྱང་དགྲས་གནོད་པ་འདི་ཞེས་



ལམ་རིམ་འཇམ་དཔལ་ཞལ་ལུང་། ii5
བྱ་བ་བྱས་པས་ཕན་བཏགས་ཤན་འདྲ་སྙམ་ན་རང་གིས་སྐྱེ་བ་སྔོན་མ་ཕར་གནོད་པ་བྱས་པའི་ལས་ལན་ཚུར་
ལ་འཁོར་བ་ཡིན་ནམ། རྣམ་པ་གཅིག་ཏུ་ན་ཁོ་རང་ལ་རང་དབང་མེད་པར་ཉོན་མོངས་པ་དེས་རྒྱུད་བསྐུལ་
བར་འདུག །ཚེ་འདིའི་མའམ་ཉེ་དུ་ལྟ་བུ་ཞིག་གདོན་གྱིས་སྨྱོས་ཏེ་བདག་ལ་མཚོན་ཆ་སོགས་རྡེག་ཏུ་བྱུང་
ན་དེ་ལ་ཞེ་སྡང་མི་སྐྱེ་བའི་ཁར་གདོན་དང་འབྲལ་བའི་ཐབས་ལ་བརྩོན་པ་བྱེད་པ་བཞིན་ཚེ་སྔོན་མའི་མ་རྒན་
འདི་སྣང་གི་འཁྲུལ་ངོར་དགུར་བཏགས་པ་འདི་ཡང་ཉོན་མོངས་པའི་གདོན་གྱིས་སྨྱོས་འདུག་པས་ཉོན་མོངས་
པའི་གདོན་འདི་དང་བྲལཏེ་བདེ་བ་དང་ལྡན་ན་ཅི་མ་རུང་སྙམ་པ་སོགས་སྔར་ལྟར་ཉམས་སུ་ལེན་པ་ནི་གནད་
དམ་པ་ཡིན། འོ་ན་གོང་དུ་དགྲ་རྣམས་ཀྱང་མར་བསྒོམས་ཟིན་པས་བྱམས་པ་སྐྱེ་དཀའ་བ་ཞིག་མི་འོང་
ངམ་སྙམ་དུ་དོགས་ན། ཤིན་ཏུ་མ་བརྟགས་པ་སྟེ། །ཁྲེལ་ཆུང་གི་སྐྱེ་བོ་ལ་ལ་ཚེ་འདིའི་མ་ཡང་གསོད་པ་
དང་དགྲར་བལྟས་ཏེ་གནོད་པ་སྣ་ཚོགས་བྱེད་པ་མངོན་སུམ་དུ་གྲུབ་པས་སོ། །སེམས་ཅན་རྣམས་ལ་བྱམས་
པ་བསྒོམས་ནས། སྙིང་རྗེ་ནི་སྔར་ལྟར་ཚེ་འདིའི་མ་སྡུག་བསྔལ་གསུམ་པོ་གང་རུང་གིས་མནར་བ་ལ་དམིགས་
ནས་ཀྱེ་མ་བདག་གི་ཚེ་འདིའི་མ་ལ་སྡུག་བསྔལ་ཀྱིས་དངོས་སུ་གནོད། ཀུན་འབྱུང་གིས་བརྒྱུད་ནས་གནོད་
པས་བདེ་བའི་གོ་སྐབས་ཅུང་ཟད་ཀྱང་མི་འདུག །སྡུག་བསྔལ་འདི་ལས་ཐར་ན་ཅི་མ་རུང་བསམས་ཏེ་ངག་
ནས་སྡུག་བསྔལ་གྱིས་མནར་བའི་མ་རྒན་སེམས་ཅན་འདི་ཐམས་ཅད་སྡུག་བསྔལ་དང་བྲལ་ན་ཅི་མ་རུང་
སྡུག་བསྔལ་དང་བྲལ་བར་གྱུར་ཅིག །ཅི་ནས་ཀྱང་སྡུག་བསྔལ་དང་བྲལ་བར་བྱའོ། །ཞེས་མང་དུ་བརྗོད་
ཅིང་ཡིད་ལ་བསམ་པར་བྱའོ། །དེ་ཡང་དགྲ་གཉེན་བར་མ་མཐའ་དག་ལ་ཁ་སྤོས་ཏེ་བསམ། འདི་དག་
ཀྱང སྐྱེས་བུ་ཆུང་འབྲིང་གི་ཉམས་ལེན་ཉམས་འོག་ཏུ་ཆུད་ན་རང་ཉམས་ལ་དཔགས་ཏེ་སྒོམ་སླ་བར་ལམ་
རིམ་ཆེན་མོ་ལས་གསུངས་སོ། །སེམས་ཅན་བདེ་བ་དང་ལྡན་འདོད་དང་སྡུག་བསྔལ་དང་འབྲལ་འདོད་
ཀྱི་བློ་ཙམ་ཐེག་པ་དམན་པའང་ཡོད་པས། བཤད་མ་ཐག་པའི་བྱམས་སྙིང་རྗེ་གཉིས་ལ་དེ་ཙམ་གྱིས་མི་
ཆོག་པར་དེ་ལྟར་བྱའོ་སྙམ་པའི་ལྷག་བསམ་རྣམ་དག་འདྲེན་ནུས་པའི་བྱམས་སྙིང་རྗེ་ཡིན་པས་དེ་གཉིས་
ཀྱིས་དྲངས་པའི་ལྷག་བསམ་རྣམ་དག་ནི་འགྲོ་བ་རྣམས་སྡུག་བསྔལ་ལས་བྲལ་ཅིང་བདེ་བ་ལ་དགོད་བློ་ཙམ་



ii6 ལམ་རིམ་འཇམ་དཔལ་ཞལ་ལུང་།
མིན་པའི་ངེས་པར་བདག་གིས་བྱ་སྙམ་པའི་དམ་བཅའི་ཚུལ་གྱིས། ཀྱེ་མ་ཡིད་དུ་འོང་བའི་སེམས་ཅན་
འདི་རྣམས་བདེ་བ་ལ་སྦྱོར་བ་དང་སྡུག་བསྔལ་ལས་ཐར་བ་བྱེད་པའི་ཁུར་དེ་ཡང་བདག་གིས་འཁྱེར་རོ་སྙམ་
པའི་བསམ་པ་དང་བཅས་ཏེ་ངག་ཏུ། བདེ་བ་དང་མི་ལྡན་པའི་མ་རྒན་སེམས་ཅན་འདི་རྣམས་བདེ་བ་དང་
ལྡན་པ་ཞིག་བདག་གིས་བྱའོ། །སྡུག་བསྔལ་གྱིས་མནར་བའི་སེམས་ཅན་འདི་རྣམས་སྡུག་བསྔལ་དང་བྲལ་
བ་ཞིག་བདག་གིས་བྱའོ། །ཞེས་ལན་གྲངས་མང་པོར་བརྗོད་ནས་ཡི་དམ་བཅས་པའི་ལྷག་བསམ་རྣམ་དག་
བསྐྱེད་པའི་མཐུས། སྐྱབས་འགྲོའི་སྐབས་སུ་བཤད་པའི་སྐུ་གསུང་ཐུགས་དང་འཕྲིན་ལས་ཀྱི་ཡོན་ཏན་
དྲན་པའི་སྒོ་ནས། ཡོན་ཏན་ཁྱད་པར་ཅན་འདི་དང་ལྡན་པའི་གོ་འཕང་འདི་ཐོབ་ན་སེམས་ཅན་རྣམས་ཀྱང་
འདྲེན་ནུས་པར་འདུག་སྙམ་སྟེ་སྨོན་པ་བྱང་ཆུབ་ཀྱི་མཆོག་ཏུ་སེམས་བསྐྱེད་པས་གྲངས་མེད་གསུམ་གྱི་འགོ་
རྩོམ་པའི་སེམས་བསྐྱེད་དང་མཚུངས་པ་ཡིན་ནོ། །འོ་ན་དྲིན་གཟོའི་སྐབས་ཀྱང་འགྲོ་བ་རྣམས་མྱང་འདས་
ལ་དགོད་པར་བྱ་བསམ་པ་ཡོད་པས་ལྷག་བསམ་རྣམ་དག་ལ་ལྷག་པོ་མེད་དོ་སྙམ་ན། དཔེར་ན་དངོས་པོ་
འདི་བདག་གིས་ཉོ་བར་བསམ་པ་དང་། འཚོང་ཐག་བཅས་པ་མི་འདྲ་བ་ལྟར་དྲིན་གཟོ་དང་ལྷག་བསམ་
ལ་ཡང་ཁྱད་པར་དེ་བཞིན་དུ་ཡོད་པས་སྤུ་རིས་ཕྱེད་དགོས། དེ་ལྟར་རྒྱུ་འབྲས་མན་ངག་བདུན་གྱི་སྒོ་ནས་
ལེགས་པར་སྦྱངས་ན་འཁྲིད་ཚུལ་མ་གཏོགས་ཞི་བ་ལྷའི་ལུགས་ཀྱང་དོན་གྱིས་ཚང་བས་སོ་སོར་དགོས་པའི་
ངེས་པ་མེད་ནའང་། ལམ་རིམ་ཆེ་ཆུང་དུ་ལུགས་གཉིས་ཀ་གསུངས་པ་དང༌། གདུལ་བྱ་བློ་སྣ་ཚོགས་
པའི་དབང་གིས་ཕྱག་ལེན་དུ་མཛད་པས་རྒྱལ་བའི་སྲས་པོ་ཞི་བའི་ལྷའི་གཞུང་ལ་བརྟེན་ནས་བདག་གཞན་
བརྗེ་བ་ནི་སྤྱོད་འཇུག་ལས། གང་ཞིག་བདག་དང་གཞན་རྣམས་ནི། །མྱུར་དུ་བསྐྱབ་པར་འདོད་པ་དེས།
བདག་དང་གཞན་དུ་བརྗེ་བྱ་བ། །གསང་བའི་དམ་པ་སྤྱད་པར་བྱ། །ཞེས་དང་། འཇིག་རྟེན་བདེ་བ་ཇི་
སྙེད་པ། །དེ་ཀུན་གཞན་བདེ་འདོད་ལས་བྱུང་། །འཇིག་རྟེན་སྡུག་བསྔལ་ཇི་སྙེད་པ། །དེ་ཀུན་བདག་བདེ་
འདོད་ལས་བྱུང་། །མང་དུ་བཤད་ལྟ་ཅི་དགོས་ཏེ། །བྱིས་པ་རང་གི་དོན་བྱེད་དང་། །ཐུབ་པ་གཞན་གྱི་
དོན་མཛད་པ། །འདི་གཉིས་ཀྱི་ནི་ཁྱད་པར་ལྟོས། བདག་བདེ་གཞན་གྱི་སྡུག་བསྔལ་དག །ཡང་དག་



ལམ་རིམ་འཇམ་དཔལ་ཞལ་ལུང་།
ii7
བརྗེ་བར་མ་བྱས་ན། །སངས་རྒྱས་ཉིད་དུ་མི་འགྲུབ་ཅིང་། །འཁོར་བ་ན་ཡང་བདེ་བ་མེད། །ཅེས་བདག་
གཅེས་འཛིན་རྒུད་པ་ཀུན་གྱི་གཞི་དང༌། གཞན་གཅེས་འཛིན་ཕན་བདེ་ཀུན་གྱི་གཞི་ཡིན་པས་ཉམས་སུ་
ལེན་པ་གལ་ཆེ་ལ། ད་ལྟ་རང་ལ་སྣང་ཚུལ་ཕྲ་མོ་ཙམ་མི་བཟོད་པའི་ངང་ཚུལ་འདི་ལ་དཔགས་ན་བདག་
གཞན་བརྗེ་བ་ཙམ་གྱི་བློ་མི་སྐྱེ་སྙམ་དུ་མི་སེམས་ཏེ། དཀའ་ལས་ཕྱིར་བཟློག་མི་བྱ་སྟེ། །འདི་ལྟར་གོམས་
པའི་མཐུ་ཡིས་ནི། །གང་གི་མིང་ཐོས་འཇིགས་པ་ཡང་། །དེ་ཉིད་མེད་ན་མི་དགར་འགྱུར། །ཞེས་མི་
མཛའ་བའི་དགྲ་མཐོང་བ་ཙམ་གྱིས་འཇིགས་ཤིང་སྙིང་དུ་མི་སྡུག་པ་ཞིག །སླར་མཐུན་པར་བྱས་ན་སྔར་
མི་དགའ་བའི་སེམས་དེ་ཕྱིས་ཤིན་ཏུ་ཡིད་དུ་འོང་བ་ཞིག་ཏུ་འགྱུར་འགྲོ་བ་ལྟར་གོམས་པའི་དབང་གིས་བདག་
གཞན་ཡང་བརྗེ་བར་ནུས་པས་ཉམས་སུ་ལེན་པ་ལ། བདག་གཞན་བརྗེ ཞེས་པའི་དོན་དཔེར་ན་ལྷས་བྱིན་
ལྟ་བུའི་ངོས་ནས་མཆོད་སྦྱིན་ལ་ངའོ་སྙམ་དུ་སེམས་པ་མིན་གྱི། རང་ལྷས་བྱིན་ལ་གཅེས་འཛིན་གྱི་བློ་དེའི་
ཚབ་ཏུ་གཞན་མཆོད་སྦྱིན་ལ་གཅེས་པར་འཛིན་ཞིང་། གཞན་མཆོད་སྦྱིན་ཡལ་བར་འདོར་བའི་ཚབ་ཏུ་
ལྷས་བྱིན་ཡལ་བར་འདོར་བའི་བློ་སྐྱེད་པ་དེ་ལ་བདག་གཞན་བརྗེ་བར་མིང་གིས་བཏགས་པ་ཡིན་པས། བདག་
གཞན་བརྗེ་བའི་དམིགས་སྐོར་དངོས་ལ་སྔར་ཕན་ཆད་བདག་གཅེས་པར་བཟུང་སྟེ་རང་དོན་བསྒྲུབས་པས་
སྡུག་བསྔལ་གྱི་རྒྱུ་ཁོ་ནར་སོང་སྙམ་ནས་གཞན་ལ་འཆར་བའི་བློ་དེ་རང་ལ་བསྐོར་ནས་སྦྱོང་། རང་ལ་
གཅེས་པའི་བློ་དེ་འགྲོ་བ་གཞན་ལ་སྤོས་ནས་སྦྱངས་པས་གོམས་པའི་དབང་གིས་ད་ལྟའི་ཡལ་བར་འདོར་
བ་དང་གཅེས་འཛིན་གྱི་བློ་གཉིས་གོ་ས་འཕོ་ཐུབ་པ་འོང་གསུང་། དེ་ཡང་འཆར་སླ་བའི་ཆེད་དུ་བློ་སྦྱོང་
དོན་བདུན་མ་ལས་ཇི་ལྟར་བཤད་པ་བཞིན་རིན་ཆེན་འཕྲེང་བ་ལས། བདག་ལ་དེ་དག་སྡིག་སྨིན་ཞིང་། །བདག་
དགེ་མ་ལུས་དེར་སྨིན་ཤོག །ཅེས་པ་ལྟར་གཏོང་ལེན་གཉིས་གཙོ་བོར་མཛད་པ་ཕྱག་ལེན་དུ་སྣང་བས་སྔར་
ལྟར་རང་གི་མ་མདུན་དུ་གསལ་བཏབ་སྟེ་དེ་ལ་དམིགས་པའི་སྙིང་རྗེ་དྲག་པོ་དང་བཅས་པའི་སྒོ་ནས། རང་
གི་སྣ་བུག་གཡས་ནས་རླུང་སངས་ཀྱིས་བུས་པ་དང་མཉམ་དུ་རང་རྒྱུད་ལ་ཡོད་པའི་གང་ཟག་བཅས་ཀྱི་དགེ་
བ་དང་བདེ་བ་ཐམས་ཅད་རླུང་གི་རྟ་ལ་ཞོན་ཏེ་མདུན་གྱི་མ་དེའི་སྣ་བུག་གཡོན་པ་ནས་ཞུགས་ལུས་སེམས་



i18
ལམ་རིམ་འཇམ་དབལ་ཞལ་ལུང་།
ཐམས་ཅད་ཁྱབ་པས་བདེ་བ་ཁྱད་པར་ཅན་དང་ལྡན་པར་བསམ། ཡང་རང་གི་སྣ་བུག་གཡོན་པ་ནས་རླུང་
རྡུབ་པ་དང་མཉམ་དུ་མ་དེའི་སྡིག་སྒྲིབ་དང་སྡུག་བསྔལ་ཐམས་ཅད་རླུང་གིས་དྲངས་ཏེ་སྙིང་གི་ནང་དུ་ནག་
ཕུང་ངེ་བྱུང་བ་དང་། མ་དེ་སྡུག་བསྔལ་ཐམས་ཅད་དང་བྲལ་བའི་བདེ་བ་དང་ལྡན་པར་བྱས་སོང་སྙམ་
པ་སྤེལ་མའི་ཚུལ་དུ་ཡང་ཡང་སྦྱང་། དེ་ནས་ཚེ་འདིའི་ཕ་དང་ཉེ་དུ་བར་མ་དགྲ་བོ་སོགས་འགྲོ་བ་རིགས་
དྲུག་སོ་སོར་སྦྱང་། ད་ལྟ་རང་རེ་ལ་དེ་ཙམ་གྱི་བློ་ནུས་ཆེ་བ་མེད་ཀྱང་གོམས་པའི་དབང་གིས་ཟས་གོས་
གནས་མལ་ནས་བཟུང་མགོ་བོ་རྐང་ལག་སོགས་གཏོང་བ་ལ་ཡང་འཇིགས་པ་མེད་པ་ཞིག་འོང་བ་ཡིན་གསུང་
ངོ་༑ ༑སྨྲས་པ། མཐའ་མེད་སྲིད་པའི་སྡུག་བསྔལ་རྒྱ་མཚོ་ཆེར། །སྙིང་ནས་ཞེན་པ་ལོག་པའི་བརྩོན་
འགྲུས་ཀྱིས། །བསླབ་གསུམ་རིན་ཆེན་ཐེམ་སྐས་ལ་འཛེགས་ཏེ། །རང་ཉིད་ཞི་བདེའི་ཁང་པར་འཇུག་
པ་རྣམས། །སྐྱེ་བར་ཕན་པ་བསྒྲུབས་པའི་མར་གྱུར་འགྲོ། འཁོར་བ་སྡུག་བསྔལ་དྲག་པོའི་བཙོན་ར་རུ།
ཆུད་ནས་ཉམ་ཐག་ཆོ་ངེས་འདེབས་མཐོང་བཞིན། །བོར་ནུས་ཁྱོད་ལས་ཁྲེལ་གཞུང་ཆུང་བ་སུ། །འགྲོ་
ཀུན་ཕ་མར་ཤེས་པའི་དྲིན་དྲན་པས། །བྱམས་དང་སྙིང་རྗེའི་རླུང་ཤུགས་དྲག་པོ་ཡིས། །གཞན་ཕན་ཁུར་
ཆེན་འཁྱེར་བའི་ལྷག་བསམ་གྲུ། ཀུན་མཁྱེན་ནོར་བུའི་གླིང་དུ་ཐོགས་མེད་འགྲོ། སྙིང་ལ་ཚེར་ལྟར་རྩུབ་
པའི་དགྲ་བོ་ཡང་། །བདག་གཞན་མཉམ་དང་བརྗེ་བའི་སེམས་བཟང་པོས། །གཉེན་བཤེས་མཛའ་གྲོགས་
ཡིན་པར་རང་ངོ་འཕྲོད། །ཕྱོགས་འཛིན་འཁྲུལ་པའི་བློ་ཡི་གཞི་རྩ་ཆོད། །རང་ལ་གཅེས་པར་འཛིན་
པའི་བློ་དོར་ནས། །གནོད་ལན་ཕན་པས་འཇལ་བའི་ལྡེ་མིག་གིས། །དོན་གཉིས་ལྷུན་གྱིས་གྲུབ་པའི་ཕན་
བདེའི་སྒོ། །གཅིག་ཅར་འབྱེད་པའི་སྐལ་བཟང་འདི་རྨད་བྱུང་། །ཞེས་བྱ་བ་ནི་བར་སྐབས་ཀྱི་སུ་བཅད་
པའོ༑ ༑གཉིས་པ་སེམས་བསྐྱེད་ཆོ་གས་བཟུང་བ་ནི། སྔར་བཤད་པའི་གཞན་དོན་དོན་གཉེར་དང་བྱང་
ཆུབ་དོན་གཉེར་གཉིས་ཀྱི་བློ་ལེགས་པར་སྦྱངས་པས་ཆོ་ག་ལ་མ་བལྟོས་པར་སེམས་བསྐྱེད་པའི་ངོ་བོ་ཙམ་
ཞིག་སྐྱེ་ཡང་། ཡང་དག་པའི་ལམ་དུ་ཚུད་པ་ལ་ཆོ་ག་ཕུན་སུམ་ཚོགས་པ་གལ་ཆེ་བས་དེའི་ལག་ལེན་སྦྱོར་
བ་སྐྱབས་འགྲོ་ཚོགས་བསག་སེམས་སྦྱོང་བ། དངོས་གཞི་སྨོན་སེམས་ཆོ་གས་འཛིན་པ། མཇུག་ཚེ་འདི་



ལམ་རིམ་འཇམ་དཔལ་ཞལ་ལུང་། 119
དང་སྐྱེ་བ་གཞན་དུ་སེམས་བསྐྱེད་མི་ཉམས་པའི་སླད་དུ་བསླབ་པ་བརྗོད་པ་རྣམས་ལམ་གྱི་རིམ་པ་ཆེ་ཆུང་
ལས་ཤེས་དགོས་ཤིང་། ཞིབ་ཆའི་ཕྱག་ལེན་མཐའ་དག་མཐོང་བ་བརྒྱུད་པ་ལ་རག་ལུས་པས་རང་བཟོ་
དང་སླ་ཆོས་སུ་མ་སོང་བར་བྱའོ། །དེ་ཡང་བྱམས་པའི་རྣམ་པར་ཐར་པའི་མདོ་ལས། རྒྱལ་སྲས་ཀྱི་
སྤྱོད་པ་ལ་སློབ་མི་ནུས་ཀྱང་སེམས་བསྐྱེད་པ་ཙམ་ལ་ཕན་ཡོན་ཆེན་པོ་འབྱུང་བར་གསུངས་མོད། འོན་ཀྱང་
རྣམ་འགྲེལ་ལས། བརྩེ་ལྡན་སྡུག་བསྔལ་གཞོམ་པའི་ཕྱིར། །ཐབས་རྣམས་ལ་ནི་མངོན་སྦྱོར་མཛད། །ཐབས་
བྱུང་དེ་རྒྱུ་ལྐོག་གྱུར་པ། །དེ་འཆད་པ་ནི་དཀའ་བ་ཡིན། །ཞེས་སྙིང་རྗེ་ཆེན་པོས་དྲངས་པའི་ལྷག་བསམ་
གྱི་སྒོ་ནས་སྨོན་སེམས་བསྐྱེད་པའི་དགོས་པ་སེམས་ཅན་སྡུག་བསྔལ་དང་བྲལ་ན་སྙམ་པའི་སེམས་བཟང་
བ་ཙམ་མ་ཡིན་པར་ཐབས་ལ་འཇུག་དགོས། དེ་ལ་རང་ཉིད་ཐོག་མར་སངས་རྒྱས་ཀྱི་གོ་འཕང་འཐོབ་
པའི་ཐབས་སུ་བྱང་ཆུབ་སེམས་དཔའི་བསླབ་བྱ་རྣམས་ལ་སྒྲུབ་པ་སྙིང་པོར་བྱེད་དགོས་པས་སྤྱོད་འཇུག་ལས།
འགྲོ་བར་འདོད་དང་འགྲོ་བ་ཡི། །བྱེ་བྲག་ཇི་ལྟར་ཤེས་པ་ལྟར། །དེ་བཞིན་མཁས་པས་འདི་གཉིས་ཀྱི།
བྱེ་བྲག་རིམ་བཞིན་ཤེས་པར་བྱ། །ཞེས་ཡུལ་ཞིག་ཏུ་འགྲོ་བར་འདོད་པ་དང་འགྲོ་བ་ལ་བརྩོན་པ་གཉིས་
དཔེར་བཟུང་སྟེ་སྨོན་སེམས་དང་འཇུག་སེམས་ཀྱི་བྱེ་བྲག་གསུངས་པའི་དབང་དུ་བྱས་ནས་སྨོན་སེམས་
ལ་ལེགས་པར་སྦྱངས་པའི་མྱོང་བ་སྣ་ཟིན་རྒྱུད་ལ་སྐྱེས་པ་ན་བྱང་སྡོམ་གྱི་བསླབ་བྱ་རྣམས་ཉན་ཏེ་ཕྱིན་དྲུག་
སོགས་ལ་བསླབས་པའི་ཕན་ཡོན་མ་བསླབས་པའི་ཉེས་དམིགས་རྩ་ལྟུང་དང་ཉེས་བྱས་སོགས་ལེགས་པར་
ཤེས་ན་བླང་དོར་དེ་ལ་སྤྲོ་བ་ཤུགས་དྲག་པོ་བཅོས་མ་མ་ཡིན་པ་སྐྱེས་པ་དང་། ཤིང་རྟ་ཆེན་པོ་གཉིས་ཀྱི་
ལུགས་སྲོལ་གཅིག་ཏུ་འདྲེས་པའི་རྒྱལ་སྲས་ཀྱི་སྡོམ་པ་ཆོ་གའི་སྒོ་ནས་ཕོག་སྟེ་རྩ་ལྟུང་དང་ཉེས་བྱས་སྲུང་
ཚུལ་ཕྱིར་བཅོས་དང་བཅས་པའི་ལག་ལེན་རྗེ་བདག་ཉིད་ཆེན་པོས་ཚུལ་ཁྲིམས་ལེའུའི་རྣམ་བཤད་དུ་རྒྱས་
པར་བཀའ་སྩལ་པ་ལམ་རིམ་ཆེ་ཆུང་དུ་ཞལ་འཕངས་མཛད་ཅིང་གསེར་ཞུན་དུ་ཡང་བྱུང་མོད། དེང་སང་
ཕྱག་ལེན་དུ་འཇུག་སྡོམ་ལེན་པའི་སྐོར་འདི་བཞག་ནས་ཕྱིན་དྲུག་སོགས་ཀྱི་ཉམས་འཁྲིད་མཛད་པ་ཡིན་ལ།
དེ་ལྟར་ན་གཞུང་ཆེན་མོ་དག་ནས་སྨོན་འཇུག་དང་ཕྱིན་དྲུག་གི་གོ་རིམ་མཛད་པ་ལས་འགལ་བའི་སྐྱོན་ཡོད་



120 ལམ་རིམ་འཇམ་དཔལ་ཞལ་ལུང་།
དམ་སྙམ་ན། གོ་རིམ་དེ་ལྟ་བུའི་ཚུལ་གྱིས་སྐྱེ་བ་ཡོད་པ་ལ་དགོངས་ཀྱི། ཐམས་ཅད་ལ་དེ་ལྟར་མ་ངེས་
པ་ལམ་དུ་མ་ཞུགས་པའི་གང་ཟག་གིས་འཇུག་སྡོམ་བླངས་ཏེ་དེའི་རྗེས་སུ་སྨོན་པ་བྱང་ཆུབ་མཆོག་ཏུ་སེམས་
བསྐྱེད་ནས་ཚོགས་ལམ་ཆུང་ངུ་ཐོབ། ཚོགས་ལམ་འབྲིང་དུ་སླེབ་པ་དང་སྨོན་སེམས་དེ་འཇུག་སེམས་སུ་
གནས་འགྱུར་བའི་ཚུལ་གྱིས་འཇུག་སེམས་སྐྱེས་པ་ཡོད། ཡང་འཇུག་སྡོམ་ལེན་མ་མྱོང་བ་ཞིག་གིས་སྨོན་
སེམས་བསྐྱེད་ནས་ཚོགས་ལམ་ལ་ཞུགས། ཚོགས་ལམ་འབྲིང་དུ་སླེབ་པ་དང་འཇུག་པའི་སེམས་བསྐྱེད།
འབྲིང་གི་ཐ་མར་འཇུག་སྡོམ་བླངས་པའང་འོང་བས་མཐའ་གཅིག་ཏུ་གོ་རིམ་གྱི་ངེས་པ་མེད་པ་དེའི་ཕྱིར་
ན་བསླབ་བཏུས་ལས། དེ་བས་ན་རང་གི་མཐུ་དང་འཚམ་པར་དགེ་བའི་རྩ་བ་གཅིག་ཙམ་ཡང་ཡང་དག་
པར་བླངས་ཏེ་བསྲུང་བར་བྱ། ཞེས་སྨོན་སེམས་བསྐྱེད་ནས་རིང་པོ་མ་ལོན་པ་དེས་བསླབ་བྱ་མཐའ་དག་
ལ་སློབ་མི་ནུས་པས་ཐོག་མར་དགེ་བའི་རྩ་བ་གཅིག་ཙམ་འཛིན་པ་སོགས་རང་བློ་དང་བསྟུན་ནས་རིམ་གྱིས་
བློ་སྦྱངས་ཏེ་མཐར་སྤྱོད་པ་མཐའ་དག་ལ་སློབ་ནུས་པར་གསུངས་པས་དེའི་དབང་དུ་བྱས་ཏེ་སྨོན་སེམས་
ཆོ་གས་བཟུང་བའི་རྗེས་སུ་ཕྱིན་དྲུག་ལ་འཁྲིད་པ་ཡིན་ནོ། །འོ་ན་སྐབས་འདིར་ཞི་ལྷག་གི་བར་གྱི་དམིགས་
པ་མཐའ་དག་རྫོགས་པར་བཏོང་བས་ན། འཇུག་སྡོམ་མ་བླངས་པར་རང་ཚིག་དངོས་སུ་འགལ་ལོ་སྙམ་
ན༑ ༑སྔར་རྒྱུ་འབྲས་མན་ངག་བདུན་སོགས་ཀྱི་སྒོ་ནས་དམིགས་རིམ་འཁྲིད་པ་མཐའ་དག་ཉམས་མྱོང་
ཚད་མ་རྒྱུད་ལ་སྐྱེ་བའི་གཞིར་གྱུར་པའི་མྱོང་བ་རྗེས་སུ་མཐུན་པ་ཙམ་ལས་མཚན་ཉིད་པ་མིན་པས་འཆད་
པར་འགྱུར་བའི་ཕྱིན་དྲུག་གི་སྐོར་ཡང་རྒྱལ་སྲས་ཀྱི་སྤྱོད་པ་ལ་སློབ་པའི་ཉམས་མྱོང་ལ་བག་ཆགས་འཇོག་
པའི གཞི་རྟེན་ཙམ་དུ་དགོངས་ནས་སྔོན་གྱི་བཤེས་གཉེན་རྣམས་ཀྱིས་སྐྱེས་བུ་གསུམ་ཉམས་འཁྲིད་རིང་བ་
ལོ་དང་ཐུང་བ་ཟླ་བའི་བར་ཙམ་དུ་མཛད་པ་ཡིན་གྱི། དེ་ལྟ་མིན་པར་ལྷག་བསམ་རྣམ་དག་འདྲེན་ནུས་
ཀྱི་སྙིང་རྗེ་ཆེན་པོ་མཚན་ཉིད་པ་རྒྱུད་ལ་སྐྱེས་སྐྱེས་ཀྱི་བར་དུ་བསྒོམས་པ་ལྟ་བུས་མཚོན་ཏེ། བཤེས་གཉེན་
བསྟེན་ཚུལ་ནས་བཟུང་ཞི་ལྷག་གི་བར་གྱི་ཉམས་ལེན་མཐའ་དག་དེ་ལྟར་བྱས་པ་ཞིག་ལ་ཉམས་འཁྲིད་དུ་
ངོས་འཛིན་དགོས་ན། ཡུན་རིང་པོར་ཚེགས་ཆེན་པོས་སྒྲུབ་དགོས་པ་དག་སྙིགས་དུས་ཀྱི་ཚེ་ཐུང་གཅིག་



ལམ་རིམ་འཇམ་དབལ་ཞལ་ལུང་། 121
ལ་འབད་མེད་དུ་འགྲུབ་པར་འགྱུར་བ་མི་སྲིད་དོ། །དེས་ན་གོང་དུ་རྒྱུ་འབྲས་མན་ངག་བདུན་གྱི་མཐར་
སེམས་བསྐྱེད་པ་དེ་ལ་གྲངས་མེད་གསུམ་གྱི་འགོ་རྩོམ་པའི་བྱང་ཆུབ་ཏུ་ཐོག་མར་སེམས་བསྐྱེད་པ་ལ་དེ་ལྟ་
བུ་དགོས་ཞེས་སེམས་བསྐྱེད་མཚན་ཉིད་པའི་དབང་དུ་བྱས་ནས། ལམ་གྱི་གོ་རིམ་ལྟར་འཁྲིད་དམིགས་
སུ་ངོ་སྤྲད་པར་འཁྲུལ་ཏེ། དམིགས་སྐོར་དང་སེམས་བསྐྱེད་ཆོ་གས་བཟུང་བ་སོགས་ནས་རང་ཉིད་བྱང་
སེམས་ཚོགས་ལམ་པར་ཁས་བླངས་ཤིང་རློམ་ན་དེ་ལས་ཤིན་ཏུ་རྨོངས་པ་མེད་པས་གོ་བར་བྱ་འཚལ། རྒྱུ་
མཚན་དེ་དག་གི་ཕྱིར་ན་ལམ་དུ་མ་ཞུགས་པ་ནས་འཇུག་སྡོམ་ལ་རིངས་པར་བྱས་ཀྱང་ཉོན་མོངས་པ་མང་
ཞིང་གཉེན་པོ་ཆུང་བའི་དུས་འདིར་རྩ་ལྟུང་སོགས་སྲུང་མ་ནུས་ན་སངས་རྒྱས་སྲས་དང་བཅས་པ་དང་ལྷ་
དང་བཅས་པའི་འཇིག་རྟེན་ཐམས་ཅད་བསླུས་པར་འགྱུར་བ་སོགས་ཉེས་དམིགས་མཐའ་ཀླས་པ་བཤད་
པས་དགག་བྱ་ཆེ་ཞིང་དགོས་པ་ལ་དགོངས་ཏེ་དངོས་བརྒྱུད་ཀྱི་བླ་མ་དམ་པ་རྣམས་ཀྱིས་གདུལ་བྱའི་བློ་དང་
བསྟུན་ཏེ་མཛད་པ་ཡིན་ནོ།། །།སྨྲས་པ། ཉམས་མྱོང་གོ་ཡུལ་ཤར་བའི་མྱུ་གུ་དག །དཀའ་སྤྱད་དྲན་
གཤེར་དྲོད་ཀྱིས་ཉེར་སྨིན་པས། །རྟོགས་པ་ཚད་མའི་འབྲས་བུ་གཡུར་ཟ་བ། །ཐེག་གསུམ་སྐྱེ་འཕགས་
བགྲོད་པ་གཅིག་པའི་ལམ། །རྐྱེན་ངན་ཐོག་ཏུ་བབ་པའི་མཚོན་རྣོན་པོས། །འགྲོ་རྣམས་ཕ་མར་ངེས་བློའི་
སྲོག་བྲལ་ཡང་། །སྙིང་རྗེ་བདུད་རྩིས་ལྷག་བསམ་འཆི་བ་མེད། །བསྒྲུབ་ཟིན་རྒྱལ་སྲས་ནམ་མཁའི་པད་
མོ་བཞིན། །ཐེག་ཆེན་ལམ་གྱི་བགྲོད་ཚུལ་མཁའ་ལྟར་ཡངས། །རྒྱ་བོད་མཁས་པའི་གསུང་རབ་མཚོ་
ལྟར་ཟབ། །དེང་དུས་སྐྱེ་བོའི་བློ་གྲོས་མུན་ལྟར་གནག །མཁས་རློམ་ཕལ་གྱི་རྣམ་དཔྱོད་རྩྭ་ལྟར་ཕྲ། །དེ་
ཕྱིར་བློ་དམན་རྣམས་ལ་དཀའ་བའི་མདུད། །ལེགས་བཤད་སོར་མོའི་འཁྲུལ་གྱིས་རབ་དགྲོལ་བའི། །མགྲིན་
པ་ལོངས་སྤྱོད་འཁོར་ལོའི་བང་མཛོད་ནས། །ཤེས་ལྡན་འདོད་འཇོའི་དངོས་པོ་འཛད་དུ་མེད། །ཅེས་
བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། །།གཉིས་པ་སེམས་བསྐྱེད་ནས་སྤྱོད་པ་ལ་སློབ་པའི་ཚུལ་
ལ་མདོ་སྡེ་རྒྱན་ལས། ལོངས་སྤྱོད་དང་ལུས་ཕུན་སུམ་ཚོགས་པ་དང་། འཁོར་རྩོམ་ཕུན་སུམ་ཚོགས་པ་
མངོན་མཐོ་དང་། །རྟག་ཏུ་ཉོན་མོངས་དབང་ཉིད་མི་འགྲོ་དང་། །བྱ་བ་རྣམས་ལ་ཕྱིན་ཅི་མ་ལོག་པའོ།



i22
ལམ་རིམ་འཇམ་དཔལ་ཞལ་ལུང་།
ཞེས་རྒྱལ་བའི་སྲས་ཀྱི་སྤྱོད་པ་རླབས་པོ་ཆེ་རྫོགས་པ་ལ་ཚེ་རབས་མང་པོ་བརྒྱུད་དགོས། དེ་ལ་ཡང་ཕྱོགས་
རེ་ཙམ་མ་ཡིན་པའི་ལོངས་སྤྱོད་ལུས་འཁོར་ལས་ཀྱི་མཐའ་གང་བརྩམས་འགྲུབ་པ་སོགས་ཕུན་སུམ་ཚོགས་
པ་ན་ཉོན་མོངས་མི་འཕེལ་བའི་འཇུག་ལྡོག་གི་གནད་ཤེས་ན་ལམ་གྱི་ས་ཆོད་ཤིན་ཏུ་ཆེ་བ་འོང་བ་ནི་མངོན་
མཐོ་ལ་བལྟོས་པའི་གྲངས་ངེས། རྟེན་དེ་ལ་བསྒྲུབ་པར་བྱ་བ་སྦྱིན་པ་ཚུལ་ཁྲིམས་བཟོད་པ་གསུམ་གྱིས་གཞན་
དོན་དང་། ཤེས་རབ་བསམ་གཏན་བརྩོན་འགྲུས་གསུམ་གྱིས་རང་དོན་ཏེ་དོན་གཉིས་སྒྲུབ་པ་ལ་བལྟོས་
པའི་གྲངས་ངེས། །ཟང་ཟིང་གིས་ཕོངས་པ་སེལ་བ། གཞན་གནོད་སྤངས་པས་འཚེ་བ་མེད་པ། གནོད་
ལན་གནོད་པ་མི་འཇལ་བ། གཞན་དོན་གྱི་དཀའ་སྤྱད་ལ་མི་སྐྱོ་བ། རྫུ་འཕྲུལ་སོགས་ཀྱིས་གཞན་ཡིད་
འདུན་པ། ལེགས་པར་བཤད་པས་ཐེ་ཚོམ་འགྲོལ་བ་སྟེ་གཞན་དོན་རྫོགས་པར་སྒྲུབ་པ་ལ་བལྟོས་པའི་གྲངས་
ངེས༑ ༑ལོངས་སྤྱོད་ལ་ཆགས་པ་མེད་པས་བསླབ་པ་ལ་གུས་པ། གཞན་སྐྱོན་ལ་བརྟེན་པའི་སྡུག་བསྔལ་
ལ་བཟོད་པས་དགེ་བ་ལ་ཡིད་སྤྲོ་བ། ཞི་གནས་ཀྱིས་ལུས་སེམས་ལས་སུ་རུང་བས་ལྷག་མཐོང་གི་ཤེས་རབ་
འཕེལ་བ་སྟེ་ཐེག་ཆེན་ཐམས་ཅད་སྡུད་པ་ལ་བལྟོས་པའི་གྲངས་ངེས། གཏོང་བ་ལ་གོམས་པ་ནི་ལོངས་སྤྱོད་
ལ་མི་ཆགས་པའི་ཐབས། བག་མེད་པ་ལས་སྲུང་བ་ནི་ཐོབ་འདོད་ཀྱི་གཡེང་བ་སྡོམ་པའི་ཐབས། སྡུག་
བསྔལ་དང་དུ་ལེན་པ་ནི་སེམས་ཅན་མི་གཏོང་བའི་ཐབས། སྐྱོ་ངལ་མེད་པའི་བརྩོན་པ་ནི་དགེ་བ་འཕེལ་
བའི་ཐབས། ལུས་སེམས་ཤིན་ཏུ་སྦྱངས་བ་ནི་ཉོན་མོངས་པ་སེལ་བའི་ཐབས། ཕྲ་ཞིབ་ཀྱི་རྣམ་པར་དཔྱད་
པ་ནི་ཤེས་སྒྲིབ་སྦྱོང་བའི་ཐབས་ཏེ་ཐབས་ཀྱི་རྣམ་པ་ཐམས་ཅད་པའི་དབང་དུ་མཛད་པ་ལ་བལྟོས་པའི་གྲངས་
ངེས༑ ༑ཚུལ་ཁྲིམས་དང་དེའི་འཁོར་གྱི་ཚུལ་དུ་སྦྱིན་པ་དང་བཟོད་པ་ནི་ཚུལ་ཁྲིམས་ཀྱི་བསླབ་པའི་ངོ་བོ།
ཕར་ཕྱིན་ཐ་མ་གཉིས་ནི་བསླབ་པ་གཞན་གཉིས་ཀྱི་ངོ་བོ། བཙུན་འགྲུས་ནི་གསུམ་ག་ལ་དགོས་པས་བསླབ་
པ་གསུམ་ལ་བལྟོས་པའི་གྲངས་ངེས། ལོངས་སྤྱོད་ལ་མི་བལྟ་བའི་སྦྱིན་པ་ཡོད་ན་མ་ཆགས་པའི་རྒྱུ་ལས་
ཚུལ་ཁྲིམས་སྐྱེ། །ཚུལ་ཁྲིམས་ཡོད་ན་ཉེས་སྤྱོད་བསྡོམས་པའི་རྒྱུ་ལས་བཟོད་པ་སྐྱེ། བཟོད་པ་ཡོད་ན་དཀའི་
བ་ལ་མི་སྐྱོ་བའི་རྒྱུ་ལས་བརྩོན་འགྲུས་སྐྱེ། །བརྩོན་འགྲུས་ཡོད་ན་ཉིན་མཚན་དུ་འབད་པའི་རྒྱུ་ལས་བསམ་



ལམ་རིམ་འཇམ་དཔལ་ཞལ་ལུང་། i23
གཏན་སྐྱེ། བསམ་གཏན་ཡོད་ན་ལུས་སེམས་ལས་སུ་རུང་བའི་རྒྱུ་ལས་ཤེས་རབ་སྐྱེ་བས་ཕར་ཕྱིན་དྲུག་
པོ་དེ་དག་ཀྱང་སྔ་མ་སྔ་མ་དམན་ཞིང་ཕྱི་མ་ཕྱི་མ་མཆོག་ལ། རགས་པ་དང་ཕྲ་བའང་དེ་བཞིན་ཏེ། མདོ་
སྡེ་རྒྱན་ལས། སྔ་མ་ལ་བརྟེན་ཕྱི་མ་སྐྱེ། དམན་དང་མཆོག་ཏུ་གནས་ཕྱིར་དང༌། རགས་པ་དང་ནི་ཕྲ་
བའི་ཕྱིར། །དེ་དག་རིམ་པར་བསྟན་པ་ཡིན། །ཞེས་གྲངས་ངེས་དེ་ལྟ་བུ་དང་ལྡན་པའི་ཐེག་པ་ཆེན་པོའི་
ལམ་རྒྱལ་སྲས་ཀྱི་སྤྱོད་པ་ལ་བསླབ་པ་ལ་རང་རྒྱུད་སྨིན་པར་བྱེད་པ་ཕར་ཕྱིན་དྲུག་ལ་བསླབ་པ། གཞན་
རྒྱུད་སྨིན་པར་བྱེད་པ་བསྡུ་བའི་དངོས་པོ་བཞི་ལ་བསླབ་པ་གཉིས། །དང་པོ་ལ་སྦྱིན་པ། ཚུལ་ཁྲིམས། བཟོད་
པ༑ ༑བརྩོན་འགྲུས། བསམ་གཏན། ཤེས་རབ་དང་དྲུག །དང་པོ་ནི། རང་གི་ལུས་དང་ལོངས་སྤྱོད་ལ་
མི་བལྟ་བར་བྱང་ཆུབ་སེམས་དཔའི་མ་ཆགས་པ་དང་ལྷན་ཅིག་སྐྱེས་པའི་སེམས་པ་གང་ཡིན་པ་དང་དེ་ཀུན་
ནས་བསླང་སྟེ་སྦྱིན་བྱའི་དངོས་པོ་ཡོངས་སུ་གཏོང་བའི་ལུས་ངག་གི་ལས་དེ་སྦྱིན་པའི་ངོ་བོ་ཡིན་ལ། དེ་
བཏང་བས་སྦྱིན་པའི་ཕར་ཕྱིན་ཇི་ལྟར་རྫོགས་པར་འགྱུར་ན། ལུས་ངག་ལས་སེམས་གཙོ་ཆེ་ཞིང་དེ་ཡང་
ལོངས་སྤྱོད་སོགས་ལ་སེར་སྣ་བཅོམ་པ་ཙམ་གྱིས་མི་ཆོག་སྟེ་དེ་ཙམ་ནི་ཉན་རང་དགྲ་བཅོམ་ལ་ཡང་ཡོད་
པས་འདིར་ནི་ཕན་ཡོན་དང་ཉེས་དམིགས་བསམས་པའི་སྒོ་ནས་སྙིང་ཐག་པ་ནས་གཏོང་སེམས་དགོས་པས་
སྐྱེས་རབས་ལས། བདག་མེད་འཇིག་སླ་སྙིང་པོ་མེད་པའི་ལུས། །སྡུག་བསྔལ་དྲིན་མེད་རྟག་ཏུ་མི་གཙང་
བའི༑ ༑ལུས་ཀྱིས་གཞན་ལ་ཕན་ཐོགས་འགྱུར་བ་ལ། དགའ་བར་མི་འགྱུར་དེ་ནི་མཁས་མ་ཡིན། །ཞེས་
པ་ལྟར་ལགས། འོ་ན་སྦྱིན་པ་བཏང་བས་འགྲོ་བ་རྣམས་ཀྱི་དབུལ་བ་བོར་བ་ལ་བརྟེན་ནས་སྦྱིན་པའི་ཕར་
ཕྱིན་རྫོགས་སམ་སྙམ་ན། སྤྱོད་འཇུག་ལས། གལ་ཏེ་འགྲོ་བ་དབུལ་བོར་བ། །སྦྱིན་པའི་ཕ་རོལ་ཕྱིན་
ཡིན་ན། །ད་དུང་འགྲོ་བཀྲེན་ཡོད་ན་སྔོན། །སྐྱོབ་པ་ཇི་ལྟར་ཕ་རོལ་ཕྱིན། །ཞེས་དེ་ལྟ་ནི་ད་དུང་སེམས་
ཅན་ཕོངས་པ་དཔག་ཏུ་མེད་པ་ཡོད་པའི་ཕྱིར་སྔོན་གྱི་སངས་རྒྱས་རྣམས་ཀྱིས་སྦྱིན་པའི་ཕར་ཕྱིན་མ་རྫོགས་
པར་འགྱུར་བར་གསུངས་པས་རང་གི་ལོངས་སྤྱོད་དང་དགེ་བ་ཐམས་ཅད་ལ་སེར་སྣ་མེད་པར་སྙིང་ཐག་
པ་ནས་བཏང་བའི་འབྲས་བུ་དང་བཅས་པ་གཞན་ལ་གཏོང་བའི་བློ་གོམས་པ་ཡོངས་སུ་རྫོགས་པ་སྦྱིན་པའི་



i24
ལམ་རིམ་འཇམ་དཔལ་ཞལ་ལུང་།
ཕར་ཕྱིན་ཏེ། བདོག་པ་ཐམས་ཅད་འབྲས་བཅས་ཏེ། སྐྱེ་བོ་ཀུན་ལ་བཏང་སེམས་ཀྱིས། །སྦྱིན་པའི་ཕ་
རོལ་ཕྱིན་གསུངས་ཏེ། །དེ་ལྟས་དེ་ནི་སེམས་ཉིད་དོ། །ཞེས་སོ། །དེ་ལྟ་བུའི་སྦྱིན་པའི་ཕར་ཕྱིན་ཉམས་
སུ་ལེན་པར་བྱེད་པ་ལ། དགེ་བའི་བཤེས་གཉེན་ཤ་ར་བས། ང་ནི་ཁྱེད་ལ་གཏོང་བའི་ཕན་ཡོན་མི་བརྗོད་
ཀྱི་འཛིན་པའི་ཉེས་དམིགས་བརྗོད་པ་ཡིན། །ཞེས་རབ་བྱུང་གི་བྱང་སེམས་རྣམས་ཀྱིས་ཐོས་བསམ་སྒོམ་
གསུམ་གྱི་བར་ཆད་དུ་འགྱུར་བཞིན་དུ་ཤ་ཐང་གི་སྒོ་ནས་འབད་པས་ཟང་ཟིང་གི་དངོས་པོ་ཙམ་རེ་སྦྱིན་པ་
བྱ་མི་རིགས་པས་ཆོས་ཀྱི་སྦྱིན་པ་ཉིད་གཙོ་བོར་བྱ་དགོས་ཤིང༌། །འབད་མེད་ལྷུན་གྲུབ་ཏུ་རྙེད་པ་བྱུང་བ་
རྣམས་ཆགས་པ་མེད་པར་གཏོང་དགོས་ནའང་གཙོ་བོར་ཟང་ཟིང་གི་སྦྱིན་པ་ནི་ཁྱིམ་པའི་བྱང་སེམས་རྣམས་
ཀྱིས་བྱ་དགོས་པའི་ཕྱིར་རྟེན་གྱི་སྒོ་ནས་སྦྱིན་པ་གཏོང་ཚུལ་སྤྱིར་བཏང་དམིགས་བསལ་ལེགས་པར་བྱས་
ཏེ་ཆོས་དང་མི་འཇིགས་ཟང་ཟིང་གི་སྦྱིན་པ་ལག་ཏུ་བསྟར་བ་ལ། སྦྱིན་པ་གསུམ་པོ་དེ་བྱས་པ་ལ་འབྲས་
བུ་མེད་དོ་སྙམ་པ་དང་ཆོས་ལོག་དང་གཅིག་གི་ཆེད་དུ་འགྲོ་བ་གྲངས་མེད་པ་ཡལ་བར་དོར་ནས་དེ་སྐྱོབ་པ་
དང༌༑ ༑སྲོག་བཅས་པའི་ཤ་ཁྲག་གི་སྦྱིན་པ་ཆོས་སུ་འགྱུར་རོ་སྙམ་པ་སོགས་ལྟ་ངན་མཆོག་ཏུ་འཛིན་པའི་
བསམ་པ་དང༌། སྦྱིན་ཡུལ་རྣམས་ལ་བརྙས་པ་དང་། གཞན་ལ་འགྲན་འདོད་དང༌། ཆོས་ཀྱི་ཚིག་དོན་
བཟང་བ་འདི་ལྟ་བུ་དང་། སེམས་ཅན་འདི་ཙམ་གྱི་སྲོག་བསྐྱབས་པ་དང་། དངོས་པོ་ཁྱད་པར་ཅན་འདི་
ཙམ་བདག་མིན་པ་གཞན་གྱིས་བྱར་མེད་དོ་སྙམ་པའི་ཁེངས་སེམས་དང་། སྦྱིན་པ་གསུམ་པོ་འདི་ལྟར་བྱས་
ཞེས་སྙན་གྲགས་འོང་དུ་རེ་བ་དང༌། སྦྱིན་པ་དེ་ཙམ་བྱར་མི་ནུས་སྙམ་པའི་ཞུམ་པ་དང་། བྱས་པ་ལ་འགྱོད་
པའི་སེམས་དང༌། གཉེན་རྣམས་ལ་སྦྱིན་པ་གསུམ་པོ་གང་འགྲུབ་བྱེད་ཅིང་དགྲ་སོགས་ལ་མི་བྱེད་པའི་ཕྱོགས་
རིས་ཅན་དང༌། ཆོས་བཤད་པ་དང་སྲོག་བསྐྱབས་པ་སོགས་ལ་གཏང་རག་དང་། ཕར་དངུལ་བྱིན་ན་
ཚུར་གསེར་འོང་དུ་རེ་བ་ལྟ་བུ་དང་། ཕྱི་མ་རྣམ་སྨིན་གྱི་འབྲས་བུ་རང་མཁས་པ་དང་འཇིགས་པ་མེད་པ་
དང་ལོངས་སྤྱོད་ཕུན་སུམ་ཚོགས་པ་འོང་རེ་བ་སོགས་ཀྱི་བསམ་པ་མཐའ་དག་སྤངས་ཏེ། ཕར་ཕྱིན་བསྡུས་
པ་ལས། སློང་བ་མངོན་དུ་འོང་ན་རྒྱལ་སྲས་དེས། རྫོགས་པའི་བྱང་ཆུབ་ཚོགས་ནི་སྤེལ་བའི་ཕྱིར། །དེས་



ལམ་རིམ་འཇམ་དབལ་ཞལ་ལུང་། 125
གཞན་འདུ་ཤེས་བདག་ལ་བཞག་བྱས་ཤིང་། །དགེ་བའི་བཤེས་གཉེན་འདུ་ཤེས་དེ་ལ་བསྐྱེད། །ཅེས་འདི་
ལ་བརྟེན་ནས་སྦྱིན་པའི་ཕར་ཕྱིན་རྫོགས་པར་བྱའོ་སྙམ་པ་དགོས་པ་ལ་དམིགས་པ་དང་། དང་པོ་ནས་བདག་
གི་ཆོས་དང་གཞན་སྐྱོབ་པའི་ནུས་པ་དང་བདོག་པ་ཐམས་ཅད་གཞན་ལ་བཏང་ཟིན་པ་ཡིན་པས་བཅོལ་བའི་
རྫས་ལེན་པ་དང་མཚུངས་པ་ཡིན་སྙམ་དུ་དངོས་པོ་ལ་དམིགས་པ་དང་། འདི་རྣམས་བདག་གི་སྦྱིན་པའི་
ཕར་ཕྱིན་རྫོགས་པར་བྱེད་པའི་དགེ་བའི་བཤེས་གཉེན་ཡིན་ནོ་སྙམ་པའི་ཞིང་ལ་དམིགས་པ་སྟེ་བསམ་པ་ཁྱད་
པར་གསུམ་ལྡན་གྱི་སྒོ་ནས་ཇི་ལྟར་གཏོང་ན། ཆོས་ཟབ་པ་སྦས་ནས་མི་ཟབ་པ་སྟོན་པ་དང་། འཇིགས་
པ་ཐམས་ཅད་སེལ་ནུས་བཞིན་དུ་ཕྱོགས་རེ་ཙམ་སྐྱོབ་པ་དང༌། དངོས་པོ་ངན་པ་དང་གྲངས་ཉུང་བ་དང་
གཞན་གྱི་ལག་ནས་ཕྲོགས་ཏེ་སྟེར་བ་སོགས་ཁ་ན་མ་ཐོ་བའི་ཉེས་པས་མ་གོས་ཤིང་། བཞིན་མདངས་གསལ་
ཞིང་འཛུམ་པ། ངག་སྙན་པར་སྨྲ་བ། གཞན་ལ་འཚེ་བ་མེད་ཅིང་རང་གི་དཀའ་སྤྱད་ཁུར་དུ་བཟོད་པའི་
སྒོནས་སྦྱིན་བྱའི་ཡུལ་དགྲ་གཉེན་བར་མ་ཡོན་ཏན་ཅན་སྐྱོན་ཅན་མཐོ་དམའ་མཉམ་གསུམ་སྐྱིད་པ་དང་སྡུག་
པ་སྟེ་བཅུར་བཤད་པའི་དགོས་པདགྲ་ལ་བྱམས་པ་ཡོན་ཏན་ཅན་ལ་དང་བ་སོགས་སོ་སོར་ངོས་ཟིན་པའི་
ཆེད་དུ་དོན་དྲིལ་ན་དེར་སེམས་ཅན་ཐམས་ཅད་འདུས་པས་སྐབས་དང་བསྟུན་ནས་ཆོས་ཀྱི་སྦྱིན་པ་ནི་ཐེག་
པ་ཆེ་ཆུང་གི་དམ་པའི་ཆོས་གསུང་རབ་དགོངས་འགྲེལ་དང་བཅས་པ་དང་། སྒྲ་ཚད་བཟོ་གསོ་ལ་སོགས་
པ་ཐུན་མོང་བའི་རིག་གནས་སོགས་ལྷག་བསམ་དག་པའི་སྒོ་ནས་རང་གིས་ཇི་ལྟར་ཤེས་པ་བཞིན་སྟོན་ཅིང་
བསླབ་པའི་གཞི་འཛིན་དུ་འཇུག་པ་སོགས་ཉན་པ་པོའི་བློ་དང་སྦྱར་ནས་འདི་དག་རྣམས་ཀྱིས་ཐོས་བསམ་
སྒོམ་གསུམ་བྱས་ནས་རང་གཞན་གྱི་དོན་རྒྱ་ཆེན་པོ་འགྲུབ་པར་གྱུར་ཅིག་སྙམ་དུ་བསམ་ཞིང་ངག་ཏུ་ཡང་
བརྗོད་དགོས་ཏེ། ཆོས་བཤད་པའི་རྗེས་སུ་དགེ་བ་བསྔོ་བ་མཚན་ཉིད་དང་ལྡན་པའི་བཤེས་གཉེན་རྣམས་
ཀྱི་ཕྱག་ལེན་དུ་སྣང་ངོ༌། །དེར་མ་ཟད་རང་ཉིད་ཆོས་འཆད་པ་པོའི་མིང་དུ་བཏགས་པ་མིན་ཡང་གྲོགས་
སྐྱེ་བོ་གཞན་དག་སྡིག་པ་མི་དགེ་བ་ལ་འཇུག་པ་འདུག་ན་གླེང་མོའི་ཚུལ་གྱིས་བླང་དོར་བསྟན་ཏེ་དེ་ལས་བཟློག་
ནས་དགེ་བ་ལ་སྦྱོར་བ་སོགས་བསམ་པ་ཁྱད་པར་གསུམ་ལྡན་གྱི་སྒོ་ནས་ཆོས་སྦྱིན་ལ་དངོས་སུ་འབད་ཅིང་།



126 ལམ་རིམ་འཇམ་དཔལ་ཞལ་ལུང་།
དངོས་སུ་སྦྱིན་པར་བྱ་བའི་ཡུལ་མ་རྙེད་ན་སྙིང་ཐག་པ་ནས་སེམས་ཅན་ཐམས་ཅད་ལ་དམ་པའི་ཆོས་བསྟན་
པར་མོས་ཤིང་ཆོས་ཀྱི་སྦྱིན་པ་དེའི་མཐུས་ཕན་པ་རྒྱ་ཆེན་པོ་བྱུང་བར་བསམ་པ། དཔེར་ན་ཆོས་ཀྱི་སྒྲ་ཐོས་
པས་དཆུ་“་་བ་པ་རྣམས་གནས་ངན་ལེན་སྡུག་བསྔལ་ལས་ཐར་བར་མོས་པ་སོགས་ཀྱི་སྒོ་ནས་སྨོན་ལམ་ཁྱད་
པར་ཅན་གདབ། དེ་བཞིན་དུ་སེམས་ཅན་རྣམས་ལ་རྒྱལ་པོའི་ཆད་པས་ནག་ཅན་ཁྲིམས་ལ་སྦྱོར་བ། གཅན་
གཟན་དང་དགྲ་ལ་སོགས་པས་ལུས་སྲོག་ལོངས་སྤྱོད་ལ་རྒོལ་བ། མེ་དང་ཆུ་ལ་སོགས་པའི་འཇིགས་པ་
རྣམས་ལ་དངོས་སུ་རང་སྟོབས་ཀྱིས་ནུས་ན་བསྐྱབ། །མི་ནུས་ན་དེ་ལས་ཐར་བའི་ཐབས་བསྟན། འཇིག་
རྟེན་གྱི་ཁམས་གཞན་དུ་སྡུག་བསྔལ་འདི་དག་གིས་མནར་བ་དཔག་ཏུ་མེད་པ་ཡོད་པས་དེ་དག་རྣམས་ལ་མི་
འཇིགས་པའི་སྦྱིན་པ་བཏང་བ་དང་དེའི་མཐུས་འཇིགས་པ་ལས་གྲོལ་བར་སྙིང་ཐག་པ་ནས་བསམ། །རང་
བྱང་ཆུབ་ཏུ་སེམས་བསྐྱེད་པའི་མཐུ་ལྡན་དུ་གྱུར་པས་མོས་བློས་སྤྲུལ་ཏེ་ཚ་བའི་དམྱལ་བར་ཆར་ཆེན་པོ་ཕབ་
ནས་མེ་བསད་པ་སོགས་དམིགས་པ་དང་སྨོན་ལམ་འདེབས། ཟང་ཟིང་གི་སྦྱིན་པ་ཡང་བཟའ་བཏུང་གནས་
མལ༑ ༑ན་བའི་གསོས་སྨན། །དར་ཟབ་རིན་ཆེན། །རྟ་གླང་པོ། ས་མཁར་ཡུལ་ཞིང་། མགོ་བོ་མིག་
ཡན་ལག་ཉིང་ལག་སོགས་ལུས་ལོངས་སྤྱོད་ཐམས་ཅད་བསམ་པ་ཁྱད་པར་གསུམ་ལྡན་གྱི་སྒོ་ནས་སྦྱིན་ཞིང་།
རང་ཉིད་བཀྲེས་ཤིང་ཕོངས་པས་དེ་ལྟར་བྱར་མེད་ཚེ། དཔེར་ན་ཟས་གཡོས་སུ་བྱས་པ་དང་མ་བྱས་པ་
དཔག་ཏུ་མེད་པ་སྤྲུལ་ནས་ཡི་དྭགས་སོགས་བཀྲེས་པས་ཉེན་པའི་འགྲོ་བ་རྣམས་ལ་བྱིན་པས་སྡུག་བསྔལ་དེ་
ལས་ཐར་བར་བསམ་པ་སོགས་ཡུལ་དང་རྫས་སྐབས་ཐོབ་སྦྱར་ཏེ་རྒྱ་ཆེན་པོར་སྤྲོ་བ་ནི་བྱང་སེམས་ཤེས་
རབ་ཅན་གྱི་སྦྱིན་པ་ཡིན་པས་བཤད་མ་ཐག་པའི་སྦྱིན་པའི་ཉམས་ལེན་གསུམ་པོ་དེ་ཡང་འདི་ནས་བཟུང་སྟེ་
ཆོས་ཚིགས་བཅད་བཞི་པ་ཡན་ཆད་སྟོན་པ། ཚ་བས་གདུངས་པ་ལ་བསིལ་བའི་གནས་ཁང་སྟོན་པ། ངན་
སློང་ལ་ཟས་གོས་སྟེར་བ་སོགས་ནུས་པ་རྣམས་དངོས་སུ་བྱ་དགོས་ཀྱི། །ནུས་བཞིན་དུ་དམིགས་པས་བྱེད་
པ་ནི་རང་མགོ་རང་གིས་གཡོགས་པར་གསུང་། དེ་ལྟར་སྔར་བཤད་པ་རྣམས་ངེས་པར་བྱས་ནས་སྦྱིན་
པགཏོང་བའི་དངོས་པོ་ལ་ཡིད་ཆགས་པའི་སེར་སྣ་དང་། བདག་ལ་ལོངས་སྤྱོད་མེད་པས་སྟེར་མི་ནུས་



ལམ་རིམ་འཇམ་དཔལ་ཞལ་ལུང་། 127
སྙམ་པ་དང་། དངོས་པོ་ཡིད་དུ་འོང་བ་ལ་དམིགས་བསལ་གྱི་ཆགས་སེམས་གང་འདུག་པ་དེ་ལེགས་པར་
བརྟག །བདག་སྔར་ཡི་དྭགས་དང་རྣམ་ཐོས་ཀྱི་བུ་སོགས་མཐོ་དམའ་བགྲང་གིས་མི་ལང་བར་སྐྱེས་འདུག
ནའང་ད་ལྟའི་སྣང་ཚུལ་ནི་འདི་ལྟར་འདུག །དངོས་པོ་འདི་ལས་ལྷག་པ་ཡིད་བཞིན་ནོར་བུ་ཐོབ་ནས་དེ་
དང་བྲལ་བ་བསམ་གྱིས་མི་ཁྱབ་སྙམ་པ་ཡང་ཡང་བསམས་ཏེ་མི་མཐུན་ཕྱོགས་མགོ་གནོན། །གཏོང་སེམས་
མངོན་གྱུར་སྐྱེས་ཀྱང་ལན་དང་རྣམ་སྨིན་ལ་རེ་བའི་བསམ་པ་ཤས་ཆེ་བ་འདུག་ན། སྔར་མཆོད་སྦྱིན་གྲངས་
མེད་པ་ཞིག་བྱས་ཏེ་བརྒྱ་བྱིན་དང་ཚངས་པ་སོགས་ཀྱི་གོ་འཕང་ཐོབ་ཀྱང་དོན་མེད་དུ་སོང་འདུག་པས་ད་
རེས་ཟས་ཁམ་གཅིག་སྦྱིན་པར་བཏང་བ་ཡན་ཆད་བླ་ན་མེད་པའི་བྱང་ཆུབ་ཀྱི་རྒྱུར་བསྔོ་སྙམ་པའི་འདུན་
པ་རུ་རེ་བ་དང་བཅས་ཐུན་དངོས་གཞི་ལ་ཡིད་ཀྱིས་སྤྲུལ་ཏེ་སྦྱིན་པ་གསུམ་པོ་གཏོང་བའི་དམིགས་པ་ནན་
ཏན་དང་། ཐུན་མཚམས་སུ་དངོས་སུ་གཏོང་བ་དང་ཡིད་གོམས་པ་ལ་འབད་པར་བྱ། །དེས་ན་སྦྱིན་པ་
གསུམ་པོ་དེ་བྱ་ནུས་ཚད་ཉམས་སུ་བླང་བར་བྱའམ་སྙམ་ན། མཐའ་གཅིག་ཏུ་མ་ངེས་ཏེ། སྤྱོད་འཇུག་
ལས༑ ༑སྙིང་རྗེའི་བསམ་པ་མ་དག་པར། ལུས་ནི་བཏང་བར་མི་བྱ་སྟེ། ཅི་ནས་འདི་དང་གཞན་དུ་
ཡང་༑ ༑དོན་ཆེན་འགྲུབ་པའི་རྒྱུར་བཏང་ངོ༌། །ཞེས་སྙིང་རྗེ་ཆེན་པོས་ལུས་ཀྱི་ཤ་གཅོད་པ་སོགས་ཀྱི་
དཀའ་སྤྱད་བསྒྲིམས་ཏེ་ཡིད་མི་འབྱུང་བ་མ་རྙེད་ཀྱི་བར་དང༌། དགོས་པ་ཆུང་ངུའི་ཆེད་དང་། བདུད་
རིགས་ཀྱིས་མཐོ་འཚམས་པ་དང་སྨྱོན་པ་སོགས་ཀྱིས་སློང་བ་ལ་ལུས་ཀྱི་སྦྱིན་པ་དུས་དང་དགོས་པ་དང་སྦྱིན་
ཡུལ་གྱི་སྒོ་ནས་སྟེར་དུ་མི་རུང་བ་ནི་ལུས་ཀྱི་དངོས་པོ་གཏོང་མི་གཏོང་གི་ཁྱད་པར་དང་། ཕྱིའི་དབང་དུ་
བྱས་ན་བོ་ཤིན་ཏུ་དམན་པ་ལ་ཐེག་པ་ཆེན་པོའི་ཆོས་སྟོན་པ་དང་། རབ་ཏུ་བྱུང་བ་ལ་ཕྱི་དྲོའི་ཁ་ཟས་དུས་
ཀྱི་སྒོ་ནས་སྟེར་དུ་མི་རུང་། སྡོམ་བརྩོན་ལ་ཤ་ཆང་སྒོག་གཙོང་ལྷག་མ་མི་གཙང་བས་སྦགས་པ། ཕ་རོལ་
གྱིས་གནོད་པ་བྱེད་ངེས་པའི་སྲོག་ཆགས། ནད་པ་ལ་མི་འཕྲོད་པའི་ཟས། ཚོད་བགམ་པ་དང་ནོར་གྱི་
འདུ་ཤེས་ཅན་ལ་གླེགས་བམ་ལ་༌་།འ་གི་སྒོ་ནས་སྟེར་དུ་མི་རུང་བ། མི་འདོད་པས་སྡུག་བསྔལ་བཞིན་
དུ་བྲན་སྟེར་བ་ལྟ་བུ་དངོས་པོའི་སྒོ་ནས་སྦྱིན་དུ་མི་རུང་བ། མ་རུང་བ་ཞིག་རྒྱལ་པོའི་ཕྱག་སྦལ་ནས་འཐོན་



128 ལམ་རིམ་འཇམ་དཔལ་ཞལ་ལུང་།
ན་འགྲོ་བ་གྲངས་མེད་པ་སྡུག་བསྔལ་ལ་སྦྱོར་བ་བཙོན་རའི་འཇིགས་པ་ལས་སྐྱོབ་པའི་སྦྱིན་པ་དང་། གནོད་
སེམས་ཀྱིས་སློང་བ་ལ་དུག་མཚོན་སོགས་སྦྱིན་པ་ནི་དགོས་པའི་སྒོ་ནས་སྦྱིན་དུ་མི་རུང་བས་སྤྱིར་བཏང་དམིགས་
བསལ་ལེགས་པར་ཕྱེད་པར་བྱས་ནས་བདག་ཀྱང་མྱུར་དུ་འཆི་བའི་ཆོས་ཅན་ཡིན་པས། བཏང་བྱའི་དངོས་
པོ་འདི་རྣམས་ཀྱིས་ཀྱང་བདག་འདོར། །བདག་གིས་ཀྱང་འདི་རྣམས་འདོར་བས་གང་ལ་ཡང་སྙིང་པོ་མེད་
སྙམ་དུ་སྙིང་ཐག་པ་ནས་གཏོང་སེམས་ལ་གོམས་པར་བྱ་བ་ལེགས་སོ།། །།སྨྲས་པ། ཡིད་གཏོང་སེམས་
དྲག་པོས་ལུས་ལོངས་སྤྱོད། །དྲིན་འཁོར་ཐབས་མེད་པའི་འགྲོ་བ་ལ། །དུས་གྲངས་མེད་བྱིན་པས་གཏན་
བདེའི་ནོར། །གཏེར་མཛོད་མེད་བང་མཛོད་དེང་འདིར་གྲུབ། །ལར་མི་བཟད་དབུལ་ཕོངས་སྡུག་བསྔལ་
འདི༑ ༑རང་གཅིག་པུའི་ཐོག་ཏུ་བབ་མིན་པའི། །མ་འགྲོ་བ་ཀུན་གྱི་སྣང་ཚུལཏེ། །འདི་བརྟགས་ན་བློ་
ཡིས་བཟོད་ཐབས་མེད། །སྔར་དཀར་མིན་ལས་མང་བསགས་པའི་མཐུས། །དུས་ད་ལྟའི་སྣང་ཚུལ་འདི་
ལྟར་ན། །ད་སྦྱིན་པའི་ཕར་ཕྱིན་རྫོགས་བྱས་ནས། །མཐའ་མི་མངོན་སེམས་ཅན་སྒྲོལ་བར་སྨོན། །ཞེས་
བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །གཉིས་པ་ཚུལ་ཁྲིམས་ཀྱི་ཕར་ཕྱིན་ནི་སྤྱོད་འཇུག་ལས། ཉ་
ལ་སོགས་པ་གང་ཞིག་ཏུ། །དེ་དག་གསོད་མི་འགྱུར་བར་བསྐྲད། །སྤོང་བའི་སེམས་ནི་ཐོབ་པ་ལས། །ཚུལ་
ཁྲིམས་ཕ་རོལ་ཕྱིན་པར་བཤད། །ཅེས་གཞན་ལ་གནོད་པ་གཞི་དང་བཅས་པ་ལས་ཡིད་ཕྱིར་ལོག་པའི་སྤོང་
སེམས་ནི་ཚུལ་ཁྲིམས་ཡིན་ཞིང་། སེམས་དེ་ལ་གོམས་པ་གོང་ནས་གོང་དུ་ཡོངས་སུ་རྫོགས་པས་ཚུལ་ཁྲིམས་
ཀྱི་ཕ་རོལཏུ་ཕྱིན་པར་འགྱུར་བ་ཡིན་པས་སེམས་ཅན་ཐམས་ཅད་གནོད་འཚེ་དང་བྲལ་མ་བྲལ་ལ་བལྟོས་
མི་དགོས་སོ། །དེ་ཡང་ཉེས་སྤྱོད་སྡོམ་པའི་ཚུལ་ཁྲིམས་ལ་ལམ་སྒྲོན་དུ། །སོ་སོར་ཐར་པ་རིགས་བདུན་
གྱི༑ ༑རྟག་ཏུ་སྡོམ་གཞན་ལྡན་པ་ལ། །བྱང་ཆུབ་སེམས་དཔའི་སྡོམ་པ་ཡི། །སྐལ་བ་ཡོད་ཀྱི་གཞན་དུ་
མིན༑ ༑ཞེས་པའི་ཚིག་ལ་འཁྲུལ་ནས་སོ་སོ་ཐར་པའི་ཚུལ་ཁྲིམས་དངོས་བསྟན་ལ་ཁས་བླངས་ཚེ་བྱང་
སེམས་ཀྱི་བསླབ་པ་ལ་སློབ་པའི་རྟེན་ཅན་དུ་གྱུར་པའི་ལྷ་ཡོད་པས། །ལམ་སྒྲོན་འགྲེལ་པར། ད་ནི་ཚུལ་
ཁྲིམས་ཀྱི་སྡོམ་པའི་རྟེན་ཁྱད་པར་ཅན་བསྟན་པར་འདོད་ནས་ཞེས་བཤད་པས་ཁྱད་པར་ཅན་མ་ཡིན་པའི་



ལམ་རིམ་འཇམ་དཔལ་ཞལ་ལུང་། 129
ཐུན་མོང་བ་ཞིག་བཤད་པ་མི་རིགས་མོད། །འོ་ན་གང་ལ་ངོས་འཛིན་སྙམ་ན་སོ་ཐར་གྱི་སྡོམ་ལྡན་བྱང་
སེམས་ཀྱི་བསླབ་པ་ལ་བསླབས་པ་ཞིག་ཡིན་ན་སོ་ཐར་གྱི་སྡོམ་པ་དངོས་དེ་དང་ཐུན་མོང་བའི་སྤོང་སྡོམ་ནི་
སྐབས་འདིའི་སྡོམ་པའི་ཚུལ་ཁྲིམས་ལ་ངོས་འཛིན་ལ། སོ་ཐར་གྱི་སྡོམ་ལྡན་མིན་ན་སོ་ཐར་དང་ཐུན་མོང་
བ་མི་དགེ་བཅུ་སྤོང་བའི་སྤོང་སྡོམ་དེ་ལ་ཉེས་སྤྱོད་སྡོམ་པའི་ཚུལ་ཁྲིམས་སུ་ངོས་འཛིན་པའི་ཕྱིར་ན་ཕར་
ཕྱིན་བསྡུས་པ་ལས། མཐོ་རིས་ཐར་པའི་བདེ་ལམ་གྱུར་པ་སྟེ། ལས་ལམ་བཅུ་པོ་འདི་ལས་ཉམས་མི་
བྱ༑ ༑འདི་ལ་གནས་པས་འགྲོ་ལ་ཕན་སེམས་པའི། །བསམ་པའི་ཁྱད་པར་འབྲས་བུ་ཡོད་པར་འགྱུར།
ཞེས་རབ་བྱུང་ཡིན་ན་མཁན་སློབ་ཀྱི་དྲུང་དུ་ཁས་བླངས་པའི་རྩབ་དང་ཡན་ལག་གི་ཉེས་པས་གོས་མ་གོས་
བཅུ་པོ་འདི་ལས་ཉམས་མི་བྱ། །འདི་གནས་པས་འགྲོ་ལ་ཕན་སེམས་པའི། །བསམ་པའི་ཁྱད་པར་འབྲས་
བུ་ཡོད་པར་འགྱུར། །ཞེས་རབ་བྱུང་ཡིན་ན་མཁན་སློབ་ཀྱི་དྲུང་དུ་ཁས་བླངས་པའི་རྩ་བ་དང་ཡན་ལག་
གི་ཉེས་པས་གོས་མ་གོས་དང་། སོ་ཐར་གྱི་སྡོམ་པ་དང་མི་ལྡན་ན་སྔར་སྐྱེས་བུ་ཆུང་ངུའི་སྐབས་སུ་བཤད་
པའི་མི་དགེ་བ་ཅུའི་དབང་དུ་སོང་མ་སོང་ཡང་ཡང་དྲན་ཤེས་ཀྱིས་བརྟག་ཅིང་། བཀའ་གདམས་གོང་མ་
རྣམས་ཀྱི་ཕྱག་ལེན་ལྟར་ཉིན་རེ་ཞིང་དགེ་སྡིག་གང་བྱས་ལ་རྡེའུ་དཀར་ནག་བཏང་ནས། བརྩིས་པས་དཀར་
པོ་མང་བ་ལ་སྤྲོ་བ་དང་ནག་པོ་མང་བ་ལ་འགྱོད་སེམས་དྲག་པོའི་སྒོ་ནས་དངོས་གཞི་ལ་ཐོག་མར་རྡེའུ་ནག་
པོའི་གྲངས་ཇི་ཙམ་བྱུང་གི་སྡིག་པ་དྲན་ཤེས་ཀྱིས་ཟིན་པ་རྣམས་ལ་ཕྱིར་འཆོས་དང་བཤགས་སྡོམ་གཉེན་
པོ་སྟོབས་བཞི་ཚང་བའི་སྒོ་ནས་བྱ་བ་དང་། བདག་གི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་
པར་གྱུར་ཅིག་སྙམ་དུ་བསམ་པ་དང་ངག་ནས་ཀྱང་བརྗོད་ཅིང་། ཆགས་སེམས་ཀྱི་ཡུལ་ལ་ཆགས་པ་དྲག་
པོ་སྐྱེས་པ་ཁ་རྒྱལ་དུ་མ་བཏང་བར་ཁ་ན་མ་ཐོ་བའི་ཉེས་པ་དང་མི་སྡུག་པ་དྲན་པའི་མགོ་གནོན་པ་སོགས་ཉོན་
མོངས་གང་ཆེ་བ་དེ་ལ་རྣམ་སྨིན་སོགས་བསམས་ནས་གཉེན་པོ་བསྟེན་ཏེ་བསྒོམས་པས་ཚུལ་ཁྲིམས་དག་
པ་ཞིག་འོང་། མི་དགེ་བ་བཅུ་སྤོང་བའི་ཚུལ་དེ་སྐྱེས་བུ་གསུམ་གའི་བྱུང་བ་ངོ་བོ་འདྲ་ཡང་བསམ་པའི་ཁྱད་
པར་གྱིས་དབྱེ་དགོས་སོ། །དགེ་བ་ཆོས་སྡུད་ཀྱི་ཚུལ་ཁྲིམས་ནི་བྱང་སེམས་ཀྱི་ཚུལ་ཁྲིམས་དང་ལྡན་པས་



i30 ལམ་རིམ་འཇམ་དཔལ་ཞལ་ལུང་།
ལུས་ངག་གི་དགེ་བ་བྱས་པ་རྣམས་ཡིན་ལ། དེ་ཡང་བསླབ་པ་གསུམ་དང་ཞིང་ཁྱད་པར་ཅན་བླ་མ་སོགས་
ལ་རིམ་གྲོ་བྱེད་པ། དཀོན་མཆོག་གསུམ་ལ་བསྔགས་པ་བརྗོད་ཅིང་གཞན་གྱི་དགེ་བ་ལ་ཡི་རང་བའི་ཚིག་
སྨྲ་བ། ཚུར་གནོད་པ་ལ་སྔོན་ལས་སུ་བལྟ་བ། དགེ་བ་རྣམས་བསྔོ་སྨོན་གྱི་རྒྱས་འདེབས་པ། དཀོན་མཆོག་
ལ་མཆོད་པ་འབུལ་བ། བག་ཡོད་པས་དགེ་བ་རྒྱུན་མི་གཅོད་པ། དབང་པོའི་སྒོ་ཉོན་མོངས་པའི་ཕྱོགས་
ལས་སྲུང་བ། ཟས་ཀྱི་ཚོད་རིག་པ། ནམ་གྱི་ཆ་སྟོད་སྨད་ལ་རྣལ་འབྱོར་ལ་བརྩོན་པ། དགེ་བའི་བཤེས་
གཉེན་ནམ། མ་རྙེད་ན་རང་གིས་རང་གི་བཤེས་གཉེན་བྱས་ཏེ་གཉེན་པོ་བསྟེན་ལ། ཉེས་པ་རྣམས་ཡུལ་
ཁྱད་པར་ཅན་ལ་བཤགས་པ་རྣམས་ལས། ཏིང་ངེ་འཛིན་སྒོམ་པ་ལྟ་བུ་ཐུན་དངོས། དཀོན་མཆོག་གི་
མཆོད་པའི་སྟ་གོན་སོགས་ཐུན་མཚམས། བག་ཡོད་བསྟེན་པ་དང་ཤེས་བཞིན་གྱིས་བྱ་ར་སོགས་ནི་གཉིས་
ཀ་ལ་དགོས་ཤིང་བླ་མ་ལ་བསུ་བ་དང་སྟན་བསྟིང་བ་སོགས་ནི་དུས་ཀྱི་ངེས་པ་མེད་མོད། ད་ལྟ་ཕྱག་ལེན་
ལ་ཐུན་དངོས་གཞི་ལ་བཤད་མ་ཐག་པ་མཐའ་དག་དཔྱད་འཇོག་སྐབས་དང་སྦྱར་ཏེ་དམིགས་པ་སྐྱོང་བ་ལགས།
སེམས་ཅན་དོན་བྱེད་ཀྱི་ཚུལ་ཁྲིམས་ནི་བྱང་ཆུབ་སེམས་དཔའ་སེམས་ཅན་ལ་ཕན་འདོགས་པ་སྟེ། །དེ་
ལ་ཡང་རྣམ་པ་བཅུ་གཅིག་ཏུ་བཤད་པའི། །ཁ་ན་མ་ཐོ་བ་མེད་པའི་སྒོ་ནས་ལོངས་སྤྱོད་རྐུན་པོས་མི་འཁྱེར་
བའི་ཐབས་བསྟན་པ་ནི་བྱ་བ་བྱེད་པའི་གྲོགས་ཀྱི་དོན་བྱེད་པ་དང་ནད་པ་ལ་སྨན་དང་རྐང་པ་ཉམས་པ་ལ་
བཞོན་པས་གནས་སུ་སྐྱེལ་བ་ལྟ་བུ་ནི་སྡུག་བསྔལ་གྱི་གྲོགས་ཀྱི་དོན་བྱེད་པ། ཆོས་བསྟན་ནས་ཉེས་སྤྱོད་ལས་
ལྡོག་པའི་ཐབས་སྟོན་པ་ལྟ་བུ་ཐབས་ལ་རྨོངས་པའི་དོན་བྱེད་པ། བསྙེན་བཀུར་སོགས་བྱེད་པ་ལྟ་བུ་ཕན་
འདོགས་པས་དོན་བྱེད་པ། སེང་གེ་དང་སྟག་ལ་སོགས་པའི་གནོད་པ་ལས་སྐྱོབ་པ་ལྟ་བུ་འཇིགས་པས་ཉེན་
པའི་དོན་བྱེད་པ། ཕ་མ་དང་བྲལ་བའམ་ཚོམ་རྐུན་གྱི་ནོར་ཕྲོགས་པ་སོགས་མྱ་ངན་གྱིས་ཟིན་པ་ལ་མི་རྟག་
པའི་གཏམ་གྱི་སྒོ་ནས་སེལ་བ་ལྟ་བུ་མྱ་ངན་གྱིས་གཟིར་བའི་དོན་བྱེད་པ། ཁ་ཟས་ཀྱིས་དབུལ་བ་ལ་ཡིད་
དུ་འོང་བའི་ཟས་སྟེར་བ་ལྟ་བུ་ཕོངས་པའི་དོན་བྱེད་པ། ཆོས་དང་མཐུན་པའི་གོས་སྟེར་བ་དང་འདོད་ཆགས་
ཅན་ལ་མི་སྡུག་པ་སྟོན་པ་སོགས་གནས་འཆའ་བར་འདོད་པའི་དོན་བྱེད་པ། ཕ་རོལ་པོ་དགེ་བ་ལ་སྦྱོར་མི་



ལམ་རིམ་འཇམ་དཔལ་ཞལ་ལུང་།_iji
ནུས་པར་མཐོང་ན་མི་འདོད་པའི་ལུས་ངག་གི་སྤྱོད་ལམ་སྤངས་ཏེ་སེམས་ལ་ཕན་པར་བྱ་བ་ནི་བློ་མཐུན་པའི་
འདོད་པའི་དོན་བྱེད་པ། ཚུལ་ཁྲིམས་སོགས་ཀྱི་ཡོན་ཏན་ལ་གཟེངས་བསྟོད་པ་ནི་ཡང་དག་པར་ཞུགས་
པའི་དོན་བྱེད་པ། སྡིག་པ་བྱས་པ་ལ་ཆད་པ་གཅོད་པ་ལྟ་བུ་ནི་ལོག་པར་ཞུགས་པའི་དོན་བྱེད་པ། དམྱལ་
བ་སྤྲུལ་ནས་གཞན་སྡིག་པ་ལས་ལྡོག་པ་ལྟ་བུ་དང་ཆོ་འཕྲུལ་ཡ་མ་ཟུང་བསྟན་ནས་གཞན་འདུན་པར་བྱེད་
པ་ལྟ་བུ་ནི་རྫུ་འཕྲུལ་གྱི་སྒོ་ནས་གདུལ་བྱའི་དོན་བྱེད་པ་སྟེ་བཅུ་གཅིག་པོ་འདི་དག་ལ་དངོས་སུ་བྱ་ནུས་མི་
ནུས་དང་དུས་ལ་ངེས་མི་ངེས་སྣ་ཚོགས་ཀྱང་། ཐུན་དངོས་ལ་དཔྱད་སྒོམ་གྱི་ཚུལ་གྱིས་ཉམས་སུ་ལེན་
དགོས་པས་ཚིག་བཤད་ཙམ་དུ་མ་སོང་བ་གནད་དུ་ཆེ། །དེ་ཡང་ཕར་ཕྱིན་བསྡུས་པ་ལས། ཚུལ་ཁྲིམས་
ཉམས་པས་རང་དོན་མི་ནུས་ན། །གཞན་དོན་ཚུལ་ལ་མཐུ་ཡོད་ག་ལས་འོང་། །དེ་ཕྱིར་གཞན་དོན་ལེགས་
པར་བརྩོན་པ་ཡིས། །འདི་ལ་རིམ་གྲོ་གློད་པར་རིགས་མ་ཡིན། །ཞེས་དོན་གཉིས་སྒྲུབ་པ་ལ་ཚུལ་ཁྲིམས་
འདི་རྩ་བ་ལྟ་བུར་གསུངས་པས། གཞན་གནོད་གཞི་བཅས་སྤོང་བའི་ཚུལ་ཁྲིམས་ལ་གོམས་པ་གོང་ནས་
གོང་དུ་འཕེལ་བའི་ཐབས་བྱ་འཚལ་ལོ།། །།སྨྲས་པ། ཕུན་ཚོགས་དལ་འབྱོར་རྟེན་གྱི་སྐྱེད་ཚལ་དུ། །རྣམ་
གསུམ་ཚུལ་ཁྲིམས་ཡོངས་འདུ་ས་བརྟོལ་ལ། མྱང་འདས་འབྲས་བུའི་ཁུར་ཆེན་གྱི་དུད་པར། །ཕན་བདེའི་
རོ་བརྒྱའི་སྙིང་པོ་ཅི་ཡང་འཛག །གྲངས་མེད་བསྐལ་པར་བསགས་པའི་སྦྱིན་པ་ཡི། །ཕུང་པོ་གཅིག་ཏུ་
དཀར་བའི་ལོངས་སྤྱོད་ཀྱང་། ལྷ་མིའི་རྟེན་ལ་ཉམས་སུ་མྱོང་མི་མྱོང་། །བྱེད་པོ་ཚུལ་ཁྲིམས་ཁོ་ནར་རག་
ལུས་ན། །ལན་ཅིག་ཐོབ་པའི་རྟེན་བཟང་ཤིང་རྟ་འདི། །བག་མེད་ལྟུང་བའི་འདམ་དུ་ཉེར་བྱིང་བ། །ཕྱིར་
བཅོས་འཕྲུལ་གྱིས་བདེ་བའི་ཐང་ཡངས་པོར། མི་འདོན་ངལ་བར་འདུག་རྣམས་གདོན་གྱིས་བརླམས། ཞེས་
བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། །།གསུམ་པ་བཟོད་པའི་ཕར་ཕྱིནནི་སྤྱོད་འཇུག་ལས། སེམས་
ཅན་མི་སྲུན་ནམ་མཁའ་བཞིན། །དེ་དག་གཞོལ་གྱིས་ཡོངས་མི་ལང་། ཁྲོ་བའི་སེམས་འདི་གཅིག་བཅོམ་
ན༑ ༑དགྲ་སྡེ་ཐམས་ཅད་ཆོམས་དང་འདྲ། །ས་སྟེང་འདི་དག་ཀོས་གཡོག་ཏུ། །དེ་རྙེད་ཀོ་བས་ག་ལ་
ལའང་། ལྷ་མཐིལ་ཙམ་གྱི་ཀོ་བས་ནི། ས་སྟེང་ཐམས་ཅད་གཡོགས་འདྲ། དེ་བཞིན་ཕྱི་རོལ་དངོས་པོ་



132 ལམ་རིམ་འཇམ་དཔལ་ཞལ་ལུང་།།
ཡང་༑ ༑བདག་གིས་ཕྱིར་བཟློག་མི་ལང་གི །བདག་གི་སེམས་འདི་ཕྱིར་བཟློག་བྱའི། །གཞན་རྣམས་
བཟློག་གོ་ཅི་ཞིག་དགོས། །ཞེས་རང་གིས་འགྲོ་བ་རྣམས་ལ་ཁོང་ཁྲོ་བ་ལ་སོགས་པ་འགོག་པའི་སེམས་ཀྱི་
གོམས་པ་ཡོངས་སུ་རྫོགས་པ་དེ་བཟོད་པའི་ཕར་ཕྱིན་རྫོགས་པ་ཡིན་གྱི་སྐྱེ་རྒུ་མཐའ་དག་མི་སྲུན་པའི་བློ་དང་
འབྲལ་མི་དགོས་པ་ཡིན་པས། ཞི་བ་ལྷས། བསྐལ་པ་སྟོང་དུ་བསག་པ་ཡི། །སྦྱིན་དང་བདེ་གཤེགས་
མཆོད་པ་སོགས། །ལེགས་སྤྱད་གང་ཡིན་དེ་ཀུན་ཀྱང་། །ཁོང་ཁྲོ་གཅིག་གིས་འཇོམས་པར་བྱེད། །ཅེས་
ཡུལ་དམ་པ་ལ་ཁོང་ཁྲོ་བྱས་པས་དགེ་བའི་རྩ་བ་འཇོམས་པར་ཐམས་ཅད་ཡོད་སྨྲ་བའི་གཞུང་ལས་ཀྱང་བྱུང་
ཞིང་༑ ༑དམིགས་བསལ་འཇུག་པར། །སྦྱིན་དང་ཁྲིམས་བྱུང་དགེ་བ་བསྐལ་བ་བརྒྱར། བསགས་པ་
སྐད་ཅིག་གི་འཇོམས་དེ་ཡི་ཕྱིར། མི་བཟོད་ལས་གཞན་སྡིག་པ་ཡོད་མ་ཡིན། །ཞེས་བྱང་སེམས་སྟོབས་
ཆུང་བས་བྱང་སེམས་སྟོབས་ཆེ་བ་ལ་ཁྲོས་པར་དགེ་བ་བསྐལ་བརྒྱར་བསག་པ་འཇོམས་ནུས་ལ་བྱང་སེམས་
མིན་པའི་སོ་སྐྱེ་བྱང་སེམས་ལ་ཁྲོས་ན་བསྐལ་པ་སྟོང་གི་དགེ་བའི་འབྲས་བུ་མི་འབྱིན་པ་སོགས་ཤིན་ཏུ་ལྕི་
བར་གསུངས། རང་རེ་རྣམས་ཀྱིས་ཁོང་ཁྲོ་ནི་རྐྱེན་ཆུང་ངུ་རེ་ལ་ཡང་འབད་མེད་གསོག །ཡུལ་བྱང་
སེམས་ནི་གང་ཟག་མེ་དོང་ཐལ་བས་གཡོགས་པ་ལྟར་གང་ན་ཡོད་ཆ་མེད་པས་སྔར་བྱས་ཀྱི་དགེ་བ་ནི་གཏན་
བརླག་ལྟ་བུ་སོང་ཟིན་འདུག་པས་རྒུད་པ་ཀུན་གྱི་རྩ་བར་ངེས་ཤིང་། ཞི་བ་ལྷས། གང་ཞིག་བསྒྲིམས་ཏེ་
ཁྲོ་འཇོམས་པ། དེ་ནི་འདི་དང་གཞན་དུ་བདེ། །ཞེས་ཁྲོ་བ་སྤངས་ན་ཚེ་འདིར་ལུས་སེམས་མི་མནར་བར་
མ་ཟད། སྐྱེ་བ་མཐའ་དག་ཏུ་བདེ་བའི་རྒྱུར་སྣང་བས་བཟོད་པའི་ཕ་རོལ་ཏུ་ཕྱིན་པ་ལ་བསླབ་སྙམ་པའི་ཡིད་
དུ་རེ་བ་དང་བཅས་ཏེ། ཐོག་མར་གནོད་བྱེད་ཀྱིས་གནོད་པ་བྱེད་བཞིན་པ་ཡིན་ན་དང་མིན་ན་སྔར་བྱས་
པ་ཞིག་གསལ་བཏབ་ནས་ཞེ་སྡང་དམར་ལམ་པ་སྐྱེས་བྱུང་བའི་ཚེ་དེའི་ངོ་བོ་ལ་བལྟས་ནས། སྤྱོད་འཇུག་
ལས༑ ༑གང་ཚེ་ཉོན་མོངས་དབང་གྱུར་པས། །བདག་སྡུག་ཉིད་ཀྱང་གསོད་བྱེད་པ། །དེ་ཚེ་དེ་དག་
གཞན་ལུས་ལ། །གནོད་མི་བྱེད་པར་ཇི་ལྟར་འགྱུར། །ཞེས་དཔེར་ན་ལ་ལ་གཞན་ལ་མི་དགའ་བའི་ཉོན་
མོངས་དྲག་པོ་སྐྱེས་པ་ན་རང་ལྕེབ་པ་དང་མཚོན་འདེབས་པ་གཡང་ལ་མཆོང་བ་སོགས་རང་སྲོག་རང་གི་



ལམ་རིམ་འཇམ་དཔལ་ཞལ་ལུང་། 13
གཅོད་པ་མངོན་སུམ་གྱིས་གྲུབ་པས་བདག་གཅེས་འཛིན་གྱིས་རང་ལ་རང་གིས་གནོད་པ་བྱ་མི་ནུས་བཞིན་
དུ་ཉོན་མོངས་པའི་གཞན་དབང་གིས་དེ་ལྟར་བྱེད་པ་ལ་ཁྲོ་བའི་གོ་སྐབས་མེད་ན། འགྲོ་བ་གཞན་ཉོན་མོངས་
པའི་ཤུགས་དྲག་པོས་རང་དབང་དང་བྲལ་ཏེ་གནོད་པ་བྱེད་པ་ལ་ཅིའི་ཕྱིར་ཁྲོ་སྙམ་བསམ། འོ་ན་གནོད་
བྱེད་དེས་རང་དབང་ཡོད་པས་ཁོ་རང་གི་གཉེན་སོགས་ལ་གནོད་པ་མི་བྱེད་དོ་སྙམ་ན། གཉེན་ལ་ཕན་འདོགས་
པ་དེ་ག་འདོད་ཆགས་ཀྱི་གཞན་དབང་དུ་སོང་བར་འདུག །སེམས་ཅན་རྣམས་ལ་རང་དབང་དང་ལྡན་ན་
ཐམས་ཅད་སྡུག་བསྔལ་མི་འདོད་པས་སྡུག་བསྔལ་གྱིས་མནར་བའི་སེམས་ཅན་མེད་པར་ཐག་ཆོད་སྙམ་
དུ་བསྒོམས་པས་རྒྱལ་པོ་ལྟ་བུས་དབང་མེད་དུ་གནོད་པ་བྱེད་པར་བཏང་བའི་མི་དེ་ལ་འཆར་བའི་སྣང་བ་ལྟ་
བུ་ཞིག་འོང་གསུང་། གཞན་ཡང་འགྲོ་བ་ཁོ་རང་གི་རང་བཞིན་ལ་གནོད་པ་དེ་གྲུབ་ན་མེ་ཚ་ཞིང་སྲེག་པ་
དང་འདྲ་བ། གལ་ཏེ་གློ་བུར་དུ་བྱུང་བ་ཞིག་ཡིན་ན་ཉི་མ་སྤྲིན་གྱིས་བསྒྲིབས་པར་ནམ་མཁའ་ལ་ཁྲོ་མི་རིགས་
པ་ལྟ་བུ། དེ་བཞིན་དུ་དངོས་སུ་ནད་བསྐྱེད་པ་ནི་དབྱུག་པ་ལྟ་བུའི་མཚོན་དང་། བརྒྱུད་ནས་ཞེ་སྡང་གིས་
ཟད་པས་གང་ཟག་དེས་བྱས་པ་ཅི་ཞིག་ཡོད། །གནོད་པ་བྱེད་པའི་རྩ་བའི་རྒྱུ་ལ་ཁྲོ་ན། རང་གིས་སྔོན་ཆད་
གཞན་ལ་གནོད་པ་འདི་ལྟ་བུ་བྱས་པ་ལས་བྱུང་བའི་ཚུལ་སྤྱོད་འཇུག་ལས། །བདག་གིས་སྔོན་ཆད་སེམས་
ཅན་ལ། །འདི་འདྲ་བ་ཡི་གནོད་པ་བྱས། །དེ་བས་སེམས་ཅན་འཚེ་བྱེད་པ། །བདག་ལ་གནོད་པ་འདི་
འབྱུང་རིགས། ཞེས་སོ། །དེར་མ་ཟད་བདག་ལ་གནོད་བྱེད་འདིས་ངན་སྨྲས་དང་རྨ་ཕྱུང་བ་སོགས་གནོད་
པ་ཕྲ་མོ་ཡང་མི་བཟོད་པ་འདི་ལྟར་ན། ད་ལྟ་ངན་འགྲོའི་རྒྱུ་མང་དུ་བསྒྲུབས་པས་དམྱལ་བར་སྐྱེས་ན་སྡུག་
བསྔལ་ཇི་ལྟར་བཟོད་སྙམ་དུ་རང་ལ་ཞེ་ཁྲེལ་ཡང་ཡང་འདེབས། གཞན་ཡང་ཆུ་ཐོག་ཏུ་ཆར་བབས་ན་གཉིས་
ཀ་རླན་གཤེར་ཡིན་པ་ལས་མ་འདས་པ་ལྟར། །བདག་ལུས་དང་མཚོན་ཆ་གཉིས་ཀ་སྡུག་བསྔལ་གྱི་རྒྱུ་ཡིན་
པས་ཟུག་རྔུ་བསྐྱེད་པ་ལས་འོས་ཅི་ཡོད། །རང་དོན་སྒྲུབ་པའི་ཉན་ཐོས་ཀྱང་ཁྲོ་བར་མི་བྱེད་ན་བདག་སེམས་
ཅན་ཐམས་ཅད་ཕ་མར་ཤེས་ཏེ་གཞན་ཕན་སྒྲུབ་པར་སེམས་བསྐྱེད་ནས་འདི་ལྟར་བྱ་ག་ལ་རིགས་སྙམ་དུ་
བསྒོམས་པས་ལུས་སེམས་བདེ་འབོལ་གྱི་འགྲོ་བ་ཡིན་གསུང་། ད་དུང་གཞན་གྱིས་བསྟོད་པ་བྱས་པ་ལ་



i34 ལམ་རིམ་འཇམ་དཔལ་ཞལ་ལུང་།
དགའ་བར་འདུག་ན་སྨད་པ་ལ་མི་དགའ་བ་ཤུགས་ཀྱིས་འོང་བས། སྤྱོད་འཇུག་ལས། བསྟོད་དང་གྲགས་
པའི་རིམ་གྲོ་ནི། །བསོད་ནམས་མི་འགྱུར་ཚེར་མི་འགྱུར། །བདག་སྟོབས་མི་འགྱུར་ནད་མེད་མིན། །ལུས་
བདེ་བར་ཡང་མི་འགྱུར་རོ། །ཞེས་བསྟོད་པ་དང་སྙན་གྲགས་ཀྱིས་ཕྱི་མར་མ་ཟེད་འདིའི་བདེ་བ་ཡང་འཕེལ་
བར་མི་བྱེད་པའི་སྟེང་དུ་རང་ཉིད་དོན་མེད་ཀྱི་གཡེང་བར་འཇུག་པ་དང་། གཞན་གྱིས་ཕྲག་དོག་བྱེད་པའི་
ཉེས་པ་དུ་མ་བསྐྱེད་པ། སྙན་གྲགས་ཉམས་པའི་རྒྱུར་སོང་ནས་དེས་གནས་སྐབས་གཞན་རྐྱེན་གྱི་འཚེ་བ་
དང་མཐར་ཐུག་གཡེང་བ་མེད་པར་བྱང་ཆུབ་བསྒྲུབས་ཏེ་བདེ་བ་མང་པོ་ཞིག་འཕེལ་བར་འདུག་པ་དེ་སངས་
རྒྱས་ཀྱི་བྱིན་རླབས་ཡིན་སྙམ་དུ་དགའ་བ་སྒོམ་པ་དང་། མཚོན་ལྟ་བུ་ཕོག་ན་སེམས་ལ་མ་གནོད་ཀྱང་ལུས་
ལ་ཅུང་ཟད་གནོད་མོད་ངན་སྨྲས་སོགས་ཀྱིས་ལུས་སེམས་གང་ལ་ཡང་མི་གནོད་པའི་ཚུལ་བསམ། །དེ་
ལྟར་བསྒོམས་པས་ཀྱང་རང་ལ་བསྟོད་སྨད་བྱས་པ་མགོ་སྙོམས་པ་བྱུང་ནའང༌། །ད་དུང་དགྲ་ལ་ཕུན་སུམ་
ཚོགས་པ་འདུག་པ་མི་བཟོད་པའི་བློ་ཐོལ་གྱི་ཤར་བྱུང་ན། སྤྱོད་འཇུག་ལས། གལ་ཏེ་དགྲ་ཞིག་མི་དགའ་
ནའང་༑ ༑དེ་ལ་ཁྱོད་དགར་ཅི་ཞིག་ཡོད། །ཁྱོད་ཀྱི་ཡིད་སྨོན་ཙམ་གྱིས་ནི། །དེ་ལ་གནོད་པའི་རྒྱུར་མི་
འགྱུར༑ ༑ཁྱོད་ཀྱི་འདོད་པས་སྡུག་བསྔལ་དེ། །གྲུབ་ནའང་ཁྱད་དགར་ཅི་ཞིག་ཡོད། །གལ་ཏེ་འཚེངས་
པར་འགྱུར་ཞེ་ན། །དེ་ལ་ཕུང་པའང་གཞན་ཅི་ཡོད། །ཉོན་མོངས་ཉ་པས་བཏབ་པ་ཡིན། །མཆིལ་པ་
འདི་ནི་མི་བཟད་གཟེ། །དེས་བཟུང་སེམས་དམྱལ་བུམ་པར་ནི། །དམྱལ་བའི་སྲུང་མས་བདག་འཚེད་
ངེས༑ ༑ཞེས་སེམས་ཅན་ཁོ་རང་གིས་རྙེད་པའི་བདེ་བ་ལ་ཁྲོ་བའི་དོན་མེད་ལ་ཁྲོས་ཀྱང་གནོད་པར་ཅི་ལ་
འགྱུར༑ ༑གལ་ཏེ་གནོད་དུ་ཟིན་ཀྱང་རང་གཞན་གཉིས་ཀ་དམྱལ་བར་སྲེག་པའི་ལས་ཡིན་པ་འདུག་སྙམ་
དུ་སྡོམ་སེམས་དྲག་པོ་བྱ། །དེ་ལྟར་གནོད་པ་བྱེད་པ་པོ་རྣམས་ལ་དམིགས་པའི་ཁོང་ཁྲོའི་གཉེན་པོ་བསྟེན་
པར་ནུས་ནའང་། །རང་སྡུག་བསྔལ་ཐོག་ཏུ་བབས་པ་འདི་མི་བཟོད་པར་འདུག་སྙམ་ན། སྡུག་བསྔལ་དེ་
ལ་བཅོས་སུ་མེད་ན་མི་དགའ་བ་བྱས་པས་དགོས་ནུས་མེད་ཅིང་། །བཅོས་སུ་ཡོད་ན་བཅོས་པས་ཆོག་པས་
མི་དགའ་བ་བྱ་ཡང་མི་དགོས་ལ། ད་ལྟ་མི་འདོད་པའི་སྡུག་བསྔལ་བ་འདི་ཚེ་སྔོན་མ་མི་དགེ་བ་བྱས་པའི་



ལམ་རིམ་འཇམ་དཔལ་ཞལ་ལུང་། 135
འབྲས་བུ་ཡིན་པས་ཚེ་འདིར་སྡུག་བསྔལ་གྱི་ཚོར་བ་འདི་ལྟ་བུ་ཞིག་མ་མྱོང་ན་བླང་དོར་མི་འགྲུབ་པར་འཁོར་
བའི་འཁོར་ལོ་འཁོར་བ་ཁོ་ནར་ཟད། །ད་རེས་སྡུག་བསྔལ་འདིས་རྐྱེན་བྱས་ནས་འཁོར་བ་ལས་ཡིད་འབྱུང་
སྟེ་ཐར་པ་མྱ་ངན་ལས་འདས་པ་སྒྲུབ་པའི་རྩ་བ་བྱས་པས་བཀའ་དྲིན་ཆེ། གཏར་སྲེག་སོགས་ཆེས་རྩུབ་
མོའི་སྡུག་བསྔལ་བསྟེན་པས་ནད་ཀྱི་གདུང་བ་ཞི་བ་ལྟར་ཕྱི་མ་མནར་མེད་དུ་སྐྱེ་དགོས་པའི་སྡུག་བསྔལ་གྱི་
ཚེ་བ་ལ་ཚེ་འདིར་ནད་ཀྱིས་ཐེབས་པ་ལ་སོགས་པའི་སྡུག་བསྔལ་བྱུང་བས་གོ་བཅད་སྙམ་དུ་བསམ། །བཤད་
མ་ཐག་པ་དེ་རྣམས་ཐུན་དངོས་གཞི་ལ་མྱོང་བ་ཐོན་པར་བྱས་ནས། །ཐུན་མཚམས་ལ་གོས་ཕྱག་དར་ཁྲོད་
པ་སོགས་ཚངས་སྤྱོད་འཕེལ་བའི་གནས་ལ་བརྟེན་བའི་སྡུག་བསྔལ་དང་ལེན། །བསྟོད་སྨད་སོགས་འཇིག་
རྟེན་གྱི་ཆོས་ལ་བརྟེན་པའི་སྡུག་བསྔལ་དང་ལེན། །སྟན་ལ་བློ་མི་འབེབས་པའི་སྤྱོད་ལམ་གྱི་སྡུག་བསྔལ་
དང་ལེན། །དཀོན་མཆོག་མཆོད་པ་སོགས་ཆོས་ཡོངས་སུ་འཛིན་པ་ལ་བརྟེན་པའི་སྡུག་བསྔལ་དང་ལེན།
གཟུགས་མི་སྡུག་པ་དང་གོས་ངན་པ་སོགས་ཉམས་སུ་བླང་ཞིང་གླུ་གར་སོགས་འདོད་ཡོན་ལས་ལྡོག་པའི་
སློངས་མོས་འཚོ་བ་ལ་བརྟེན་པའི་སྡུག་བསྔལ་དང་ལེན། །དགེ་བའི་ཕྱོགས་ལ་མངོན་པར་བརྩོན་པས་དུབ་
པ་ལ་བརྟེན་པའི་སྡུག་བསྔལ་དང་ལེན། །གཞན་གྱི་སྲོག་སྐྱོབ་པ་སོགས་སེམས་ཅན་དོན་བྱེད་ལ་བརྟེན་པའི་
སྡུག་བསྔལ་དང་ལེན། །ཚོང་སོགས་སྤངས་པ་འཕྲལ་གྱི་བྱ་བ་ལ་བརྟེན་པའི་སྡུག་བསྔལ་རྣམས་དངོས་
སུ་དང་དུ་ལེན་ཞིང་མི་ནུས་པ་རྣམས་ཀྱང་དང་དུ་ལེན་པ་ལ་ཡིད་ཀྱི་གོམས་པ་ནན་ཏན་དུ་བྱས་པས། །སྤྱོད་
འཇུག་ལས། གོམས་ན་སླ་བར་མི་འགྱུར་བའི། །དངོས་དེ་གང་ཡང་ཡོད་མ་ཡིན། །དེ་བས་གནོད་པ་
ཆུང་གོམས་པ། །གནོད་པ་ཆེན་པོའང་བཟོད་པར་བྱ། །ཞེས་རིམ་གྱིས་གོམས་ན་མཐར་གང་ལའང་ཇི་
མི་སྙམ་པའི་བཟོད་པའི་ཕར་ཕྱིན་ཡོངས་སུ་རྫོགས་པར་འགྱུར་བ་ལགས་སོ།། །སྨྲས་པ། སྐྱེ་བར་བསགས་
པའི་དགེ་ཚོགས་ནགས་ཀྱི་ཀླུང༌། །ཁོང་ཁྲོའི་མེ་ཕུང་གཅིག་གིས་རབ་བསྲེགས་ནས། །མི་དགེའི་སྡོང་
དུམ་སྲིད་པའི་རྩེར་ལྷུངས་པའི། །མི་བཟོད་དགྲ་འདི་སྡུག་བསྔལ་ཀུན་གྱི་གཞི། །དབང་མེད་ལས་ཉོན་
རི་གཟེར་རྩེ་མོ་ནས། །དཀར་མིན་འབྲས་བུ་ཐུར་དུ་རྒྱུག་པའི་ཟབ། །འཁོར་བའི་གཅོང་རོང་ཁྲོད་དུ་གནས་



136 ལམ་རིམ་འཇམ་དཔལ་ཞལ་ལུང༌།
པ་རྣམས། །བཅོམ་པའི་གཤིས་ལུགས་འདི་ལ་སུ་ཞིག་གཤུང༌། །ཀུན་འབྱུང་དཔུང་ཚོགས་བཤམས་པའི་
གཡུལ་ངོ་ན། །བཟོད་པའི་གོ་ཆ་བཙན་པོ་ལེགས་བགོས་ཚེ། །རྡེག་རྡུང་ཚིག་རྩུབ་མཚོན་གྱིས་འབིགས་
མིན་པའི། །མྱང་འདས་གནས་སུ་བགྲོད་པར་བྱེད་འདི་མཚར། །ཞེས་བྱ་བ་ནི་བར་སྐབས་ཀྱི་ཚིགས་སུ་
བཅད་པའོ།། །།བཞི་པ་བརྩོན་འགྲུས་ཀྱི་ཕར་ཕྱིན་ནི་སྤྱོད་འཇུག་ལས། བརྩོན་གང་དགེ་ལ་སྤྲོ་བའོ། །ཞེས་
དགེ་བ་བསྡུ་བ་དང་སེམས་ཅན་གྱི་དོན་བྱ་བའི་ཕྱིར་དུ་སེམས་མངོན་པར་སྤྲོ་བ་ཕྱིན་ཅི་མ་ལོག་པ་གོང་ནས་
གོང་དུ་ཡོངས་སུ་རྫོགས་པ་མཐར་ཕྱིན་པ་དེ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡིན་ལ། དེ་ཡང་མདོ་སྡེ་
རྒྱན་ལས། དགེ་བའི་ཚོགས་ཀྱི་ནང་ན་བརྩོན་འགྲུས་མཆོག །འདི་ལྟར་དེ་ལ་བརྟེན་ནས་དེ་རྗེས་འཐོབ།
བརྩོན་འགྲུས་ཀྱིས་ནི་མོད་ལ་བདེ་གནས་མཆོག །དངོས་གྲུབ་འཇིག་རྟེན་འདས་དང་འཇིག་རྟེན་གཏོགས།
བརྩོན་འགྲུས་ཀྱིས་ནི་སྲིད་སྦྱོང་འདོད་པ་འཐོབ། །བརྩོན་འགྲུས་ཀྱིས་ནི་དག་པ་རབ་འགྱུར་ལྡན། །བརྩོན་
འགྲུས་ཀྱིས་ནི་འཇིག་ཚོགས་འདས་ནས་འགྲོ། །བརྩོན་འགྲུས་ཀྱིས་ནི་བྱང་ཆུབ་མཆོག་འཚང་རྒྱ། །ཞེས་
འཇིག་རྟེན་དང་འཇིག་རྟེན་ལས་འདས་པའི་ཕན་བདེ་ཐམས་ཅད་ཀྱི་འབྱུང་གནས་ནི་བརྩོན་འགྲུས་ཡིན་པས་
དེ་ཉམས་སུ་ལེན་པར་བྱེད་པ་ལ་ཐོག་མར་གོ་ཆའི་བརྩོན་འགྲུས་ལ། བསྐལ་པ་ཆེན་པོ་སྟོང་ཕྲག་རེ་ལ་ཞག་
གཅིག ༑དེ་སུམ་ཅུ་ལ་ཟླ་བ། དེ་བཅུ་གཉིས་ལ་ལོར་བྱས་པའི་བསྐལ་པ་ཆེན་པོ་གྲངས་མེད་པ་གསུམ་བྱེ་
བ་ཕྲག་འབུམ་འགྱུར་གྱི་བར་དུ་སེམས་ཅན་གཅིག་གི་སྡུག་བསྔལ་བསལ་བའི་ཆེད་དུ་དམྱལ་བ་ཁོ་ནར་གནས་
པ་ལ་བརྟེན་ནས་སངས་རྒྱས་སྒྲུབ་དགོས་པ་བྱུང་ཡང་བརྩོན་འགྲུས་མི་གཏོང་ན་དེ་ལས་ཐུང་བ་ལྟ་ཅི་སྨོས་
སྙམ་པ་གོ་ཆའི་བརྩོན་འགྲུས་དང༌། འཁོར་བ་ཐོག་མ་མེད་པ་ནས་ད་ལྟ་ཡན་ཆད་ལ་ཞག་གཅིག་ཏུ་བྱས་
པའི་རིམ་པ་བཞིན་ཟླ་བ་དང་ལོར་བརྩིས་ནས་ལོ་འབུམ་སོང་བ་ན་བྱང་ཆུབ་ཀྱི་སེམས་གཅིག་སྐྱེ་ཞིང་སངས་
རྒྱས་གཅིག་མཐོང་བ་ལྟ་བུ་གངྒཱའི་ཀླུང་གི་བྱེ་མ་སྙེད་ཀྱི་གྲངས་དང་མཉམ་པ་ན་སེམས་ཅན་གཅིག་གི་སེམས་
དང་སྤྱོད་པ་ཤེས་ཤིང { དེ་འདྲ་བའི་ཡུལ་སེམས་ཅན་རེ་རེ་བཞིན་ནས་བྱེད་དགོས་པ་བྱུང་ཡང་དེ་དག་
ལ་ཡུན་རིང་བར་མི་སེམས་པར་སྤྲོ་བར་བྱེད་པ་ནི་གོང་ན་མེད་པའི་བརྩོན་འགྲུས་སུ་བཤད་པས་རང་རེ་རྣམས་



ལམ་རིམ་འཇམ་དཔལ་ཞལ་ལུང་། 137
ཀྱིས་སྔར་སྦྱིན་པའི་སྐབས་ཀྱང་ཐོག་མར་ཟན་ཁམ་གཅིག་ལས་བརྩམས་ནས་བསམ་སྦྱོར་གཉིས་ཀས་སྦྱིན་
པ་ལ་གོམས་པར་བྱས་པས་མཐར་ལུས་དང་མགོ་བོ་གཏོང་བ་ལ་ཡང་ཞུམ་པ་མེད་པར་བྱུང་ཚུལ་བཞིན་འདིར་
ཡང་ཐོག་མར་བདག་གིས་སྔ་དྲོ་འདིའི་ཡུན་གྱི་བར་དགེ་བའི་བྱ་བ་འདི་ཙམ་ཞིག་བྱེད་སྙམ་དུ་བསམ་པ་དང་།
བསམས་པ་བཞིན་དུ་སྦྱིན་སོགས་ཀྱི་དགེ་བ་གང་ཡིན་པ་དེ་ལ་བརྩོན་འགྲུས་ཆེན་པོས་འབད་ཅིང་། རིམ་
གྱིས་ཞག་གྲངས་ཟླ་བ་ལོ་ཇི་སྲིད་འཚོའི་བར་ལྟ་བུའི་དམ་བཅའ་དང་བཅས་ཏེ་བརྩོན་འགྲུས་བརྩམས་ཀྱང་
དེ་ལ་ཡུན་རིང་བ་དང་དགའ་བའི་སྣང་བ་མི་འཆོར་བ་དང་སྤྲོ་བ་ཆེར་འཕེལ་བས་སྔར་བཤད་པའི་གོ་ཆའི་
བརྩོན་འགྲུས་དེ་དག་ཀྱང་སྒྲུབ་ནུས་པ་ཞིག་འོང་བ་ཡིན་ལ། ཐུན་དངོས་གཞིའི་སྐབས་དཀོན་མཆོག་རྗེས་
སུ་དྲན་པས་དུག་གསུམ་གྱི་གཉེན་པོ་བསྟེན་པ་སོགས་ཇི་ལྟར་རིགས་པའི་དཔྱད་འཇོག་གི་དམིགས་པ་ཐུན་
རེ་མ་རྫོགས་ཀྱི་བར་དུ་གཞན་གྱིས་བར་མ་བཅད་པར་བྱེད་སྙམ་པའི་འཕེན་པ་བཏང་ཞིང་། སྙོམ་ལས་
དང་དམན་པའི་བདེ་བ་ལ་སྲེད་པ་བཀག་ནས་བརྩོན་འགྲུས་ཆེན་པོས་བྱས་པས་ཐུན་སྔ་མ་རྣམས་ལ་དཀའ་
སེ་འོང་ཡང་། རིམ་གྱིས་བསྒོམ་པ་ནི་དཀའ་བ་མེད་ཅིང་སྤྲོ་བ་ཆེར་འཕེལ་བ་ཡིན་གསུང་། དེ་ཡང་ད་
དུང་ལོང་ཡོད་སྙམ་པའི་ཕྱི་བཤོལ་གྱི་ལེ་ལོ་ཞིག་བློ་ལ་ཐོལ་གྱི་ཤར་བྱུང་བ་ན། སྤྱོད་འཇུག་ལས། སྙོམ་
ལས་བདེ་བའི་རོ་མྱང་དང་། །གཉིད་ལ་བརྟེན་པའི་སྲེད་པ་ཡིས། འཁོར་བའི་སྡུག་བསྔལ་མི་སྐྱོ་ལས།
ལེ་ལོ་ཉེ་བར་སྐྱེ་བར་འགྱུར། །ཞེས་དགེ་བ་ལ་ཞག་འཕུལ་ཉིན་འཕུལ་གྱི་ཕྱི་བཤོལ་བྱེད་པའི་ལེ་ལོའི་རྒྱུ་
གཉིད་རྨུགས་སོགས་དམན་པའི་རོ་ལ་ཆགས་པ་ལས་འབྱུང་བར་བཤད་པས། ལུས་ཀྱི་སྤྱོད་ལམ་རླུང་འོང་
ས་དང་གོས་སྲབ་ཏུ་གཏོང་བ་ཁམས་གསེང་བ་ཡང་བྱེད་ཅིང་དམིགས་པ་ནི་རྒན་གཞོན་མེད་པར་ཤི་བ་མིག་
གིས་མཐོང་བ་བཞིན་བདག་ཀྱང་མྱུར་དུ་འཆི། །ཤི་བའི་འོག་ཏུ་རྟེན་བཟང་འདི་འདྲ་རྙེད་དཀའ་སྙམ་དུ་
བསམ་པས་སྐོམ་འཐུང་བའི་ལོང་ཡང་མེད་པ་ལྟ་བུའི་ཤེས་པ་ཙབ་ལིང་ངེ་བ་ཞིག་མ་སྐྱེས་བར་བསྒོམ། ད་
དུང་གཉེན་པོ་མཐར་མ་ཕྱིན་པས་བྲེ་མོའི་གཏམ་སོགས་དམན་པའི་བདེ་བ་ལ་སྲེད་པའི་སྣང་བ་བྱུང་བ་ན།།
སྤྱོད་འཇུག་ལས། དགའ་བའི་རྒྱུ་ནི་མཐའ་ཡས་པའི། །དམ་ཆོས་དགའ་བའི་མཆོག་སྤངས་ནས། སྡུག་



138 ལམ་རིམ་འཇམ་དཔལ་ཞལ་ལུང་།
བསྔལ་རྒྱུ་ཡི་གཡེང་བ་དང༌། རྒོད་སོགས་ལ་ཁྱོད་ཅི་ཕྱིར་དགའ། །ཞེས་གནས་སྐབས་ཀྱི་བདེ་བ་ཕྲ་མོ་
འདི་དག་ལ་རྣམ་པར་གཡེངས་པས་དམ་པའི་ཆོས་ཀྱི་སྒོ་འགགས་ཏེ་བདག་ངན་སོང་དུ་སྐྱེ་བ་འདུག་སྙམ་
དུ་བསམ། དེ་བཞིན་བསྒོམས་པས་བདག་གིས་ཐོབ་བྱ་སE ས་རྒྱས་བཅོམ་ལྡན་འདས་འདི་ནི་སྐྱོན་ཀུན་ཟད་
ཡོན་ཏན་ཀུན་ལྡན་ཡིན་པས་འཐོབ་པར་དཀའ་སྙམ་པའི་བློ་ཞུམ་པ་ཞིག་འབྱུང་བས་དེའི་ཚེ་འདི་སྙམ་དུ། །སྤྱོད་
འཇུག་ལས། བདག་གིས་བྱང་ཆུབ་ག་ལ་ཞེས། །སྒྱིད་ལུག་པར་ནི་མི་བྱ་སྟེ། །འདི་ལྟར་དེ་བཞིན་གཤེགས་
པ་ནི། །བདེན་པ་གསུང་བས་བདེན་འདི་གསུངས། །སྦྲང་བུ་ཤ་སྦྲང་བུང་བ་དང་། དེ་བཞིན་སྲིན་བུར་
གང་གྱུར་བ། དེས་ཀྱང་བརྩོན་པའི་སྟོབས་བསྐྱེད་ན། བྱང་ཆུབ་འཐོབ་དཀའ་བླ་མེད་འཐོབ། །བདག་ལྟ་
རིགས་ཀྱི་མར་སྐྱེས་ལ། ཕན་དང་གནོད་པ་ངོ་ཤེས་པས། །བྱང་ཆུབ་སྤྱོད་པ་མ་བཏང་ནས། །བདག་
གིས་བྱང་ཆུབ་ཅིས་མི་འཐོབ། །ཅེས་ཡོན་ཏན་ཁྱད་པར་ཅན་དང་ལྡན་པའི་བཅོམ་ལྡན་འདས་དེས་སེམས་
ཅན་ཐམས་ཅད་སངས་རྒྱས་འཐོབ་པར་གསུངས་ན་བདག་ཅིའི་ཕྱིར་སངས་རྒྱས་ཐོབ་པར་མི་འགྱུར་སྙམ་
གཟེངས་བསྟོད་པའི་ཚུལ་གྱིས་བསྒོམ། །སངས་རྒྱས་ཐོབ་པར་འགྱུར་སྙམ་པའི་གཟེངས་བསྟོད་ཀྱང་རྐང་
ལག་ལ་སོགས་པའི་ལུས་གཏོང་པ་ཞིག་མི་ནུས་སོ་སྙམ་ན། སྤྱོད་འཇུག་ལས། གསོ་དཔྱད་ཕལ་པ་འདི་
འདྲ་བ། །སྨན་པ་མཆོག་གིས་མ་མཛད་དེ། །ཆོ་ག་ཤིན་ཏུ་འཇམ་པོ་ཡིས། །ནད་ཆེན་དཔག་མེད་གསོ་
བར་མཛད། །ཚོད་མ་ལ་སོགས་སྦྱིན་པ་ལའང་། །འདྲེན་པས་ཐོག་མར་སྦྱོར་བར་མཛད། །དེ་ལ་གོམས་
ནས་ཕྱི་ནས་ནི། །རིམ་གྱིས་རང་གི་ཤ་ཡང་གཏོང༌། གང་ཚེ་རང་གི་ལུས་ལ་ནི། །ཚོད་སོགས་ལྟ་བུའི་
བློ་སྐྱེས་པ། །དེ་ཚེ་ཤ་ལ་སོགས་གཏོང་བ། །དེ་ལ་དཀའ་བ་ཅི་ཞིག་ཡོད། །ཅེས་མགོ་དང་མིག་ལ་སོགས་
པ་གཏོང་པ་ལ་ཚོད་མའི་ཚ་བ་འདྲེན་པ་ཙམ་གྱི་བློ་སྐྱེ་བའི་ཚེ་གཏོང་བ་ཡིན་པས་དཀའ་བ་མི་འདུག་སྙམ་པའི་
སྤྲོ་བ་ཆེན་པོ་བསམ། །དེ་ལྟར་རྒྱལ་སྲས་ཀྱི་སྤྱོད་པ་ལ་སློབ་པའི་ཚེ་འཁོར་བར་སྐྱེ་བ་ལེན་པ་མི་བཟོད་དོ་
སྙམ་ན། སྤྱོད་འཇུག་ལས། །སྡིག་པ་སྤངས་ཕྱིར་སྡུག་བསྔལ་མེད། །མཁས་པའི་ཕྱིར་ན་མི་དགའ་
མེད༑ ༑འདི་ལྟར་ལོག་པར་རྟོག་པ་དང་། །སྡིག་པས་སེམས་དང་ལུས་ལ་གནོད། །བསོད་ནམས་ཀྱིས་



ལམ་རིམ་འཇམ་དཔལ་ཞལ་ལུང་། 139
ནི་ལུས་བདེ་ལ། །མཁས་པ་ཡིས་ནི་སེམས་བདེ་ན། །གཞན་དོན་འཁོར་བར་གནས་ཀྱང་ནི། །སྙིང་རྗེ་
ཅན་དག་ཅི་སྟེ་སྐྱོ། །ཞེས་བྱང་སེམས་ཀྱིས་སྡིག་པ་སྤངས་པས་རྒྱུ་མེད་པའི་ཕྱིར་ན་འབྲས་བུ་སྡུག་བསྔལ་
མི་འབྱུང་ངོ་སྙམ་དུ་བསྒོམ། །དགེ་བ་ཆོས་སྡུད་ནི་དཀོན་མཆོག་མཆོད་པ་སོགས་ལ་བརྩོན་པ་དང་། སེམས་
ཅན་དོན་བྱེད་ནི་གཞན་གྱི་ནོར་རྐུན་པོས་མི་འཁྱེར་བའི་ཐབས་སྟོན་པ་ལ་བརྩོན་པ་སོགས་ཚུལ་ཁྲིམས་ཀྱི་
སྐབས་ལྟར་ལ་མི་འདྲ་བའི་ཁྱད་པར་སྐབས་ཐོབ་ཕྱེ་དམིགས་པ་བསྐྱང་ངོ༌། །བཤད་མ་ཐག་པའི་ཡོན་ཏན་
དེ་དག་ཀྱང་སྣ་རེ་ཙམ་སྐྱེས་པ་ལ་ཆོག་མི་ཤེས་པར་རྒྱལ་སྲས་ཀྱི་སྤྱོད་པ་ལ་བསླབ་པ་དང་མ་བསླབས་པའི་
ཕན་ཡོན་དང་ཉེས་དམིགས་དྲན་པའི་སྒོ་ནས་མོས་པའི་སྟོབས་བརྩོན་འགྲུས་རྩོམ་པ་ལ་ཕྱིར་མི་ལྡོག་པ་བརྟན་
པའི་སྟོབས། སྤྲོ་བ་ཆེན་པོ་དང་བཅས་ཏེ་འཕྲོ་མི་གཅོད་པ་དགའ་བའི་སྟོབས། དུ་བ་ན་ངལ་གསོ་བའི་གནད་
ཤེས་པ་དོར་བའི་སྟོབས་རྣམས་ཀྱི་སྒོ་ནས། སྤྱོད་འཇུག་ལས། འཐབ་རྙིང་དགྲ་དང་ལྷན་ཅིག་ཏུ། །གཡུལ་
ངོར་རལ་ཁ་ལྷགས་པ་བཞིན། །ཉོན་མོངས་མཚོན་ལས་གཟུར་བྱ་ཞིང༌། །ཉོན་མོངས་དགྲ་རྣམས་འཇེབས་
པར་བཏབ། ཅེས་དགྲ་འཐབ་ལ་མཁས་པས་ཕར་དགྲ་ལ་མཚོན་བསྣུན་པ་དང་ཚུར་བརྡེག་པ་ལ་ཟོན་བྱེད་
པ་ལྟར། འདིར་ཡང་ཉོན་མོངས་པ་མངོན་གྱུར་འཇོམས་པ་དང་། བག་ལ་ཉལ་གྱི་ཉོན་མོངས་པས་ཚུར་
སེམས་ལ་རྨ་ཕྱུང་བ་ལ་ཟོན་བྱེད་པ་གཉིས་ཀའི་ཚུལ་གྱིས་བརྩོན་འགྲུས་བསྐྱེད་ཅིང་ཉམས་སུ་ལེན་འཚལ་
ལོ༑ ༑སྨྲས་པ། གཏི་མུག་གཉིད་དང་རྨུགས་སོགས་བདེ་བའི་རོ། །དོན་མེད་རྣམ་པར་གཡེང་བའི་རྒོད་
བག་ལ། །ཇི་ཙམ་སྤྱད་ཀྱང་ངོམས་པ་མེད་པ་འདི། །སྐོམ་པས་བ་ཚུའི་ཆུ་ལས་འཐུང་བ་བཞིན། །ཞེ་
སྡང་དབང་གིས་སྟོབས་ལྡན་དགྲ་བོ་ལ། །མི་ནུས་བཞིན་དུ་གཟེངས་བསྟོད་མཐོ་བཙམས་ན། །ངེས་པར་
སྒྲུབ་ནུས་སངས་རྒྱས་གོ་འཕང་ལ། །ཞུམ་པར་བྱེད་པའི་བློ་ངན་འདི་ཀོ་ནོར། །ལོང་མེད་ཚེ་འདིའི་སྣང་
ཚུལ་ཤེས་བཞིན་དུ། །གཏན་གྱི་བདེ་བ་བསྒྲུབ་པའི་དམ་ཆོས་ལ། །ཞག་འཕུལ་ཉིན་འཕུལ་མེད་པར་བརྩོན་
པའི་ལྕག །བྲབས་ན་ཐར་པའི་གླིང་དེར་བགྲོད་པར་ངེས། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་
པའོ༑ ༑ལྔ་པ་བསམ་གཏན་གྱི་ཕར་ཕྱིན་ནི་སྤྱོད་འཇུག་ལས། དེ་ལྟར་བརྩོན་འགྲུས་བསྐྱེད་ནས་ནི། །ཡིད་



140 ལམ་རིམ་འཇམ་དཔལ་ཞལ་ལུང་།
ནི་ཏིང་ངེ་འཛིན་ལ་བཞག ཅེས་སེམས་དམིགས་པ་ལས་གཞན་དུ་མི་གཡེང་བར་གནས་པས་སེམས་རྩེ་
གཅིག་པ་ལ་སྒོམ་པ་མཐར་ཕྱིན་པ་ན་བསམ་གཏན་གྱི་ཕ་རོལཏུ་ཕྱིན་པར་འགྱུར་ལ། དེ་ཡང་ལམ་རིམ་
ཆེ་ཆུང་སོགས་གོང་མ་རྣམས་ཀྱི་གསུང་རབ་ཏུ་བསམ་གཏན་དང་ཤེས་རབ་ཀྱི་སྐོར་ལ་མདོར་བསྟན་རྒྱས་
བཤད་ཀྱི་ཚུལ་དུ་ཞི་ལྷག་གཉིས་ལོགས་སུ་མཛད་ནའང་། དངོས་དོན་གཅིག་གི་ཉམས་ལེན་གྱི་སྙིང་པོར་
བསྒྲིལ་བའི་ཚེ་ཞི་གནས་ཀྱི་དམིགས་པ་ས་བཅད་དང་། ལྷག་མཐོང་གི་དམིགས་པ་ས་བཅད་དྲུག་པར་མཛད་
ནས་མཇུག་ཏུ་བསྡུ་བའི་དངོས་པོ་བཞིས་དོན་བསྡུ་བ་ལགས་པས་དེ་ལྟར་ན་བསམ་གཏན་ནམ་ཏིང་ངེ་འཛིན་
གྱི་ཉམས་ལེན་ཞི་གནས་བསྒོམ་པ་ལ། དགོངས་འགྲེལ་ལས། སྐྱེ་བ་པོ་ཡིས་ལྷག་མཐོང་དང་། །ཞི་གནས་
བསྒོམ་པར་བྱས་ན་ནི། །གནས་ངན་ལེན་གྱི་འཆིང་བ་དང་། །མཚན་མའི་འཆིང་ལས་རྣམ་གྲོལ་འགྱུར།
ཞེས་གནས་ངན་ལེན་གྱི་འཆིང་བ་མྱོང་བ་ས་བོན་དང་བཅས་པ་རྩ་བ་ནས་དྲུངས་ཕྱུང་བ་ཤེས་རབ་དང་། མཚན་
མའི་འཆིང་བ་མྱོང་བ་མངོན་གྱུར་མགོ་གནོན་པ་བསམ་གཏན་ཡིན་པས་དེ་གཉིས་ལ་ཞི་ལྷག་གི་མིང་དུ་བཏགས་
ཏེ་ཐེག་པ་གསུམ་གྱི་ཏིང་ངེ་འཛིན་མིང་གི་འདོགས་ཕྱོགས་རྣམ་གྲངས་མང་བ་མཐའ་དག་དོན་ཞི་ལྷག་གཉིས་
སུ་མ་འདུས་པ་མེད་ཅིང་། ཞི་གནས་ནི་དམིགས་པ་གཅིག་ལ་དྲན་ཤེས་རྒྱུན་ཆགས་སུ་གཏད་པས་སེམས་
དམིགས་པ་ལ་ངང་གིས་གནས་ཏེ་ལུས་སེམས་ཤིན་སྦྱངས་ཀྱི་དགའ་བདེ་སྐྱེས་པ་ནིཏིང་ངེ་འཛིན་ཁྱད་པར་
ཅན་དུ་འགྱུར་བའི་ཕྱིར་ན་ཤེས་རབ་ཀྱིས་མཚན་འཛིན་གྱི་འཆིང་བར་བྱེད་པ་ལ་ཡང་ཟླ་བ་སྒྲོན་མེའི་མདོ་
ལས༑ ༑ཞི་གནས་སྟོབས་ཀྱིས་གཡོ་བ་མེད་པར་འགྱུར། །ལྷག་མཐོང་གིས་ནི་རི་དང་འདྲ་བར་འགྱུར།
ཞེས་དཔེར་ན་ཆུའི་བྱ་བ་བྱེད་པ་ལ་ཆུ་དེ་སྡོད་པའི་སྣོད་གཅིག་དགོས་པ་བཞིན་དུ་དམིགས་པ་ལ་འཇུག་པར་
འཇུག་མཁན་གྱི་སེམས་མི་གཡོ་བ་དགོས་པས་གནས་ལུགས་ཀྱི་དོན་རི་མོ་སྣ་ཚོགས་ཀྱི་བཀོད་པ་མ་འདྲེས་
པར་སོ་སོར་མཐོང་བར་བྱེད་པ་ལ་མ་རིག་པའི་མུན་པས་བསྒྲིབས་ན་ཤེས་རབ་ཀྱི་མར་མེ་སྦར་ཏེ་བལྟ་དོགས་
པར་རྣམ་གཡེང་གི་རླུང་གིས་བསྐྱོད་དེ་མི་གསལ་བས་ན་དེ་ཉིད་སྒོ་དགག་པའི་ཏིང་ངེ་འཛིན་ནི་མེད་དུ་མི་
རུང་བ་སྟེ། ཞི་གནས་ལ་བརྟེན་ནས་གཞན་དུ་མི་གཡེང་བ་མ་བྱུང་ན་གནས་ལུགས་ཀྱི་དོན་དུ་མ་ཟད་ལས་



ལམ་རིམ་འཇམ་དཔལ་ཞལ་ལུང་།
14t
འབྲས་བྱམས་སྙིང་རྗེ་བཟླས་བརྗོད་སོགས་དགེ་བ་གཞན་རྣམས་ཀྱང་འབྲས་བུ་ཆུང་བའི་ཕྱིར། སྤྱོད་འཇུག་
ལས༑ ༑སེམས་ནི་རྣམ་པར་གཡེངས་པའི་མི། །ཉོན་མོངས་མཆེ་བའི་ཕྲག་ན་གནས། །ཞེས་དང་། བཟླས་
བརྗོད་དང་ནི་དཀའ་ཐུབ་ཀུན། །ཡུན་རིང་དུས་སུ་སྤྱད་བྱས་ཀྱང་། །སེམས་གཞན་གཡེང་བས་བྱས་པ་
ན༑ ༑དེ་ཉིད་རིག་པས་དོན་མེད་གསུངས། །ཞེས་པ་ལྟར་རོ། །དེ་ཡང་ཞི་བ་ལྷས། ཞི་གནས་རབ་ཏུ་
ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་ཤེས་བྱས་ཏེ། །ཐོག་མར་ཞི་གནས་
བཙལ་བྱ། ཞེས་བདག་འཛིན་གྱི་རྩ་བ་ཆོད་པར་བྱེད་པ་ལ་བདག་མེད་རྟོགས་པའི་ཤེས་རབ་སྒོམ་དགོས།
དེའི་སྔོན་དུ་ཞི་གནས་སྒོམ་པ་ལ། མདོ་སྡེ་རྒྱན་ལས། བློ་ལྡན་གང་དུ་བསྒྲུབ་པའི་ཡུལ། །ལེགས་པར་
རྙེད་དང་གནས་བཟང་དང༌། །ས་བཟང་བ་དང་གྲོགས་བཟང་དང་། །རྣལ་འབྱོར་བདེ་བའི་ཡོ་བྱད་ལྡན།
ཞེས་ཟས་གོས་སོགས་ཆོས་སྒྲུབ་པའི་མཐུན་རྐྱེན་རྙེད་སླ་ཞིང་། གཅན་གཟན་དང་ཆོམ་རྐུན་དགྲ་གདོན་
གྱི་འཚེ་བ་མེད་པ། ནད་མི་བསྐྱེད་པའི་ས་བཟང་བ། །ཆོས་ལྡན་གྱི་གྲོགས་དང་ལྡན་པ། དོན་མེད་ཀྱི་
གཡེང་བའི་འདུ་འཛི་མཐའ་དག་གིས་དབེན་པ་ནི་ཆོས་འདི་ཉམས་སུ་ལེན་པའི་གནས་ཀྱི་ཁྱད་པར་ཡིན་ལ།
གནས་དེ་དང་ལྡན་ཡང་གང་ཟག་རང་ངོས་ནས་རྣམ་གཡེང་གི་རྒྱུ་བསྒྲུབས་ན་ཐབས་ཤེས་ཡ་བྲལ་དུ་འགྲོ་
བས་ཟས་གོས་བཟང་པོ་དང་མང་བ་ལ་དགའ་བ་སྤངས་ཏེ་འདོད་པ་ཆུང་བ། ཟས་བསོད་སྙོམས་དང་གོས་
ཕྱག་དར་ཁྲོད་པས་ཆོག་ཤེས་པ། ཚོང་ཁེ་སྤོགས་སྨན་དཔྱད་དང་སྐར་རྩིས་སོགས་བྱ་བ་མང་པོ་ལ་མི་འཇུག་
ཅིང་ཚུལ་ཁྲིམས་དག་པ། འདོད་པའི་ཉེས་དམིགས་དང་མི་རྟག་པའི་ངང་ཚུལ་ལེགས་པར་བསམ་པའི་
ཆོས་དྲུག་ལ་བརྟེན་ནས་ཉམས་སུ་བླང་བར་བྱ་བ་ཡིན་ནོ། །དེའི་ཚུལ་ལ། དམིགས་པ་གཏད་པར་བྱ་བའི་
ཡུལ་དེ་བཞིན་གཤེགས་པས་རྣལ་འབྱོར་བའི་དམིགས་པ་བཞི་གསུངས་པའི་འདོད་ཆགས་ཀྱི་གཉེན་པོར་
མི་སྡུག་པ་དང་། ཞེ་སྡང་གི་གཉེན་པོར་བྱམས་པ་དང་། གཏི་མུག་གི་གཉེན་པོ་རྟེན་འབྲེལ་དང་། འབྱུང་
བ་ལྔ་དང་རྣམ་ཤེས་ཀྱི་ཆ་རྣམས་སོ་སོར་དམིགས་པ་དང་། དབུགས་ཕྱི་ནང་དུ་འགྲོ་བ་བགྲང་བ་ལྟ་བུ་རྣམས་
སྤྱད་པ་རྣམ་སྦྱོང་གི་དམིགས་པ། གཟུགས་ལ་སོགས་པའི་ཕུང་པོ་ལྔ་དང་མིག་ལ་སོགས་པའི་ཁམས་བཅོ་



142. ལམ་རིམ་འཇམ་དཔལ་ཞལ་ལུང་།
བརྒྱད་དང་། སྐྱེ་མཆེད་བཅུ་གཉིས་དང་། རྟེན་འབྲེལ་ཡན་ལག་བཅུ་གཉིས་དང་། དགེ་མི་དགེའི་ལས་
འབྲས་ཀྱི་རྒྱུ་རྐྱེན་ལ་དམིགས་པ་ལྟ་བུ་རྣམས་མཁས་པའི་དམིགས་པ། འདོད་པའི་ས་ནས་ཅི་ཡང་མེད་པའི་
སྐྱེ་མཆེད་ཀྱི་བར་གྱི་གོང་མ་ལ་ཞི་བ་དང་འོག་མ་ལ་རགས་པའི་ཞི་རགས་ཀྱི་རྣམ་པ་ཅན་དུ་ལྟ་བ་ལྟ་བུ་ཉོན་
མོངས་རྣམ་སྦྱོང་གི་དམིགས་པ། ཁྱབ་པའི་དམིགས་པ་དེ་ཐམས་ཅད་ཀྱི་ཁོངས་སུ་འདུ་བ་ཡིན་ལ། དེ་
ཡང་ནམ་གྲུས་ཞུས་པ་ཉན་སར་དྲངས་པ་ལས། ནམ་གྲུ་གལ་ཏེ་དགེ་སློང་རྣལ་འབྱོར་པ་རྣལ་འབྱོར་སྤྱོད་
པ་དེ་འདོད་ཆགས་སྤྱོད་པ་དང་ཁོ་ན་ཞིག་ཡིན་ན་ནི་དམིགས་པ་མི་སྡུག་པ་ལ་སེམས་ཉེ་བར་གཏོད་པར་བྱེད་
དོ༑ ༑ཞེ་སྡང་སྤྱོད་པ་ཞིག་ཡིན་ན་ནི་བྱམས་པ་ལའོ། །གཏི་མུག་སྤྱོད་པ་ཞིག་ཡིན་ན་ནི་རྐྱེན་འདི་ཉིད་རྟེན་
ཅིང་འབྲེལ་པར་འབྱུང་བ་ལའོ། །ང་རྒྱལ་སྤྱོད་པ་ཞིག་ཡིན་ན་ནི་ཁམས་ཀྱི་རབ་ཏུ་དབྱེ་བ་ལ་སེམས་ཉེ་
བར་གཏོད་པར་བྱེད་དེ། ཞེས་སྐྱེ་བ་སྔོན་མ་ནས་ཆགས་སོགས་ཉོན་མོངས་པ་ལ་ཤས་ཆེར་གོམས་པས་
ཡུལ་ཆུང་ངུ་ལ་ཡང་དུག་གསུམ་ཆེ་ཞིང་ཡུན་རིང་དུ་སྐྱེ་བ་རྣམས་ཀྱི་གཉེན་པོར་འདོད་ཆགས་སོགས་ཉོན་
མོངས་པ་གང་ཤས་ཆེ་བ་དེ་ཉིད་འཇོམས་པར་བྱེད་དགོས་པ་ཡིན་ཞིང་
། ཚེ་སྔོན་མ་ནས་གོམས་འདྲིས་
ཆུང་བ་དང་། ཚེ་འདིར་ཉོན་མོངས་ཆ་མཉམ་དུ་སྤྱོད་པ་རྣམས་ལ་རང་ཉིད་གང་འདོད་པའི་དམིགས་པ་
ཞིག་ལས་དམིགས་ཀྱིས་བཀར་མི་དགོས་པ། དཔེར་ན་རླུང་ནད་དང་མ་འདྲེས་པའི་ཚད་བས་ན་བར་ཚ་
བའི་བཅོས་ཁོ་ནས་ཆོག་ལ་རླུང་འདྲེས་མ་ཡིན་ན་ཚ་བའི་སྨན་སྟེང་དུ་རླུང་གི་སྨན་གྱི་ཁ་ཚར་བསྣན་དགོས་
པ་བཞིན་ནོ། །ལ་ལ་མདོ་ལས་ཏིང་ངེ་འཛིན་གྱི་དམིགས་པ་བཞིར་གསུངས་པས་ན་དམིགས་པ་དེ་དག་ཐམས་
ཅད་སྒོམ་དགོས་སོ་སྙམ་པའི་ལོག་རྟོག་སྐྱེ་སྲིད་མོད། དེ་ལྟར་བྱས་ན་སེམས་གནས་པའི་གྲོགས་སུ་མི་འགྱུར་
བར་མ་ཟད་གཡེང་བའི་རྒྱུ་བྱེད་པས་དཔལ་ལྡན་དཔའ་བོས། དམིགས་པ་གཅིག་ལ་བརྟན་ཚུལ་དུ། །ཡིད་
ཀྱི་བསམ་པ་བརྟན་པར་བྱ། །དམིགས་པ་མང་པོ་བརྒྱུད་པ་ལས། །ཡིད་ནི་ཉོན་མོངས་འཁྲུག་པར་འགྱུར།
ཞེས་གསུངས་པ་ལྟར་ཡིན་པས་གནད་དུ་འགྲོ་བའི་དམིགས་པ་སློབ་དཔོན་བྱང་ཆུབ་བཟང་པོས། ལུས་ཁ་
ཊོ་གར་སྒོམ་པ་དང་ལུས་ལ་བརྟེན་པའི་ཐིག་ལེ་ལ་དམིགས་པ་ལྟ་བུ་ཁ་ནང་བལྟས་ཀྱི་ཞི་གནས་དང་། སྐུ་



ལམ་རིམ་འཇམ་དཔལ་ཞལ་ལུང་། 143
དང་གསུང་ལ་དམིགས་པ་ཁ་ཕྱི་བལྟས་ཀྱི་ཞི་གནས་ཞེས་གསུངས་པའི་ཕྱག་ལེན་ཕྱི་མཉིད་གཙོ་ཆེ་བར་གནང་
མོད༑ ༑སྐུ་གཟུགས་མདུན་དུ་བཞག་པ་ལ་མིག་གིས་བལྟས་པའི་ཧར་སྒོམ་བྱེད་པར་མི་རིགས་པར་སློབ་
དཔོན་ཡེ་ཤེས་སྡེས་བཀག་པའི་ཤུགས་ལ། རྟེན་ཅན་རྡེའུ་ཤིང་བུ་ཞེས་སོགས་སྒོམ་ཆེན་པ་མཐའ་དག་གི་
ངག་ལས་རླུང་ལྟར་གྲགས་པ་ཀུན་ཤུགས་ཀྱིས་ཁེགས་འགྲོ་བས། ལུགས་འདི་ལ་ཏིང་ངེ་འཛིན་ཡིད་ཤེས་
ལ་སྒྲུབ་པ་ཉིད་ཐོག་མ་ནས་བྱེད་དགོས་མོད། དེ་ཡང་ཉེས་པ་ལྔ་སྤོང་བའི་འདུ་བྱེད་བརྒྱད་ཀྱི་སྒོ་ནས་ཞི་
གནས་སྒྲུབ་པར་གོང་མ་མཐའ་དག་བཞེད་ཅིང་། ལམ་རིམ་ཆེ་ཆུང་རྣམས་སུ་རྒྱས་པར་གསུངས་པ། དབུས་
མཐའ་ལས། དེར་གནས་ལས་སུ་རུང་བ་ཉིད། །དོན་རྣམས་ཐམས་ཅད་འབྱོར་པར་འགྱུར། །ཉེས་པ་
ལྔ་སྤོང་འདུ་བྱེད་བརྒྱད། །བསྟེན་པའི་རྒྱུ་ལས་བྱུང་བའོ། །ལེ་ལོ་དང་ནི་གདམས་ངག་རྣམས། །བརྗེད་
དང་བྱིང་དང་རྒོད་པ་དང་། །འདུ་མི་བྱེད་དང་འདུ་བྱེད་དེ། །འདི་དག་ཉེས་པ་ལྔར་འདོད་དོ། །ཞེས་ཞི་
གནས་སྒོམ་པ་ལ་མི་སྤྲོ་ཞིང་དེའི་མི་མཐུན་ཕྱོགས་ལ་དགའ་བ་ནི་ལེ་ལོ། གང་དམིགས་པར་བྱ་བའི་ཡུལ་
མི་གསལ་བར་དམིགས་པ་སྟོར་བ་ནི་བརྗེད་པ། དམིགས་པ་མ་བརྗེད་ཀྱང་བྱིང་རྒོད་གང་རུང་གི་དབང་
དུ་ཤོར་བ། དེའི་དབང་དུ་ཤོར་བ་ངོས་ཟིན་ཀྱང་དེ་སྤོང་བའི་གཉེན་པོ་འདུ་མི་བྱེད་པ། བྱིང་རྒོད་དང་
བྲལ་བའི་ཚེ་དམིགས་པ་གནད་དུ་མི་བསྣུན་པའི་བྱིང་རྒོད་ཀྱི་གཉེན་པོ་ཧ་ཅང་འདུ་བྱེད་པ་སྟེ་ཉེས་པ་ལྔ་པོ་
འདི་བཅར་གྱིས་ངོས་ཟིན་པ་བྱས་ནས་དེའི་གཉེན་པོ་ནི་དབུས་མཐའ་ལས། གནས་དང་དེ་ལ་གནས་པ་
དང་༑ ༑རྒྱུ་དང་འབྲས་བུ་ཉིད་དུའོ། །དམིགས་པ་བརྗེད་པར་མ་གྱུར་དང་། །བྱིང་དང་རྒོད་པ་རྟོགས་
པ་དང་། །དེ་སྤོང་མངོན་པར་འདུ་བྱེད་དང་། །ཞི་ཚེ་རྣལ་དུ་འཇུག་པའོ། །ཞེས་པ་ཏིང་ངེ་འཛིན་ལ་
བརྩོན་འགྲུས་རྒྱུན་ལྡན་དུ་རྩོམ་ནུས་པ་ནི་གནས་པ་པོ་ཡིན་ལ་དེ་གང་ལ་གནས་ན། ཏིང་ངེ་འཛིན་ལ་དོན་
གཉེར་གྱི་འདུན་པ་ལས་བྱུང་ཞིང་གནས། འདུན་པ་དེ་ཏིང་ངེ་འཛིན་གྱི་ཡོན་ཏན་མཐོང་བས་ཡིད་ཕྲོགས་
པའི་དད་པ་ལས་བྱུང་། བརྩོན་འགྲུས་བརྩམས་པའི་འབྲས་བུ་ཤིན སྦྱངས་བཞིས་ནི་ལེ་ལོ་འཇོམས་པར་
བྱེད༑ ༑བརྗེད་པའི་གཉེན་པོ་ནི་ཀུན་ལས་བཏུས་ལས། དྲན་པ་གང་ཞེ་ན། འདྲིས་པའི་དངོས་པོ་ལ་



14.
ལམ་རིམ་འཇམ་དཔལ་ཞལ་ལུང༌།
སེམས་ཀྱི་བརྗེད་པ་མེད་པ་སྟེ་རྣམ་པར་མི་གཡེང་བའི་ལས་ཅན་ནོ། །ཞེས་སྔར་ནས་ཡང་ཡང་འདྲིས་པར་
བྱས་པའི་དམིགས་པའི་ཡུལ་གང་ཡིན་པ་དེ་མ་དོར་བར་ཐུ་རེ་དྲན་པ་ནི་མ་བརྗེད་པ་ཡིན་ལ། དམིགས་
པ་དེ་ལས་སེམས་གཞན་དུ་མི་འཕྲོ་བའི་ཁྱད་ཆོས་གསུམ་ལྡན་གྱི་དྲན་པས་ནི་བརྗེད་པ་འཇོམས་པར་བྱེད་
དོ༑ ༑བྱིང་རྒོད་ཀྱི་གཉེན་པོ་ནི་དབུ་མ་སྙིང་པོ་ལས། ཡིད་ཀྱི་གླང་པོ་ལོག་འགྲོ་བ། །དམིགས་པའི་ཀ་བ་
བརྟན་པོ་ལ། །དྲན་པའི་ཐག་པས་ངེས་བཅིངས་ནས། །ཤེས་རབ་ལྕགས་ཀྱུས་རིམ་དབང་བྱ། །ཞེས་
དྲན་པས་སེམས་དམིགས་པ་ལ་གནས་པ་དེ་བྱིང་རྒོད་ཀྱི་དབང་དུ་སོང་ན་གླང་པོ་ཆེ་མ་དུལ་བ་ལྕགས་ཀྱུས་
འདུལ་བ་བཞིན་ཤེས་བཞིན་གྱིས་བྱིང་རྒོད་ཀྱི་བྱ་ར་བྱས་ནས་དེའི་དབང་དུ་མི་གཏོང་བ་སྤྱོད་འཇུག་ལས།
ལུས་དང་སེམས་ཀྱི་གནས་སྐབས་ལ། །ཡང་དང་ཡང་དུ་བརྟག་བྱ་བ། །དེ་དེ་ཁོ་ན་མདོར་ན་ནི། །ཤེས་
བཞིན་བསྲུང་བའི་མཚན་ཉིད་དོ། །ཞེས་སེམས་བཟུང་སྟེ་དམིགས་པའི་རྒྱུན་བསྐྱངས་པས་བྱིང་བ་དང་
རྒོད་པ་སེལ། དེ་ལྟ་བུའི་བྱིང་རྒོད་སེལ་བ་ལ། ད་ལྟ་བྱིང་རྒོད་ཅེས་སྒོམ་ཆེན་ཀུན་གྱི་ངག་ལས་རླུང་ལྟར་
གྲགས་ནའང་། ཕལ་ཆེར་ནི་མིང་ཙམ་ལས་ངོས་འཛིན་རྒྱུ་མེད་ཅིང་། ངོས་ཟིན་པའི་ལུགས་སུ་བྱས་པ་
རྣམས་བྱིང་རྒོད་རྨུགས་ཀྱི་དབྱེ་བ་མ་བྱེད་པར་གཅིག་ཏུ་བྱས་ཏེ་བྱིང་བ་མཐའ་དག་ཏིང་ངེ་འཛིན་རྣལ་མར་
ངོས་བཟུང་ནས་རི་སུལ་དུ་མི་ཚེ་སྟོང་པར་འཛད་པ་ཆེས་མང་ངོ༌། །ཇི་ལྟར་ན། ཀུན་ལས་བཏུས་ལས།
རྒོད་པ་གང་ཞེ་ན། སྡུག་པའི་མཚན་མའི་རྗེས་སུ་འཇུག་པའི་འདོད་ཆགས་ཀྱི་ཆར་གཏོགས་པའི་སེམས་
རྣམ་པར་མ་ཞི་བ་སྟེ་ཞི་གནས་ཀྱི་བར་དུ་གཅོད་པའི་ལས་ཅན་ནོ། །ཞེས་ཡུལ་ཡིད་དུ་འོང་བ་ལ་འདོད་ཆགས་
ཀྱིས་སེམས་མ་ཞི་བ་ཞིག་ལ་བཤད་པས་ཞེ་སྡང་བའི་དབང་གིས་དགྲ་ལ་རྣམ་རྟོག་འཕྲོ་བ་རྣམས་ནི་རྒོད་པ་
མ་ཡིན་ཡང་། ཞི་གནས་ལ་བར་དུ་གཅོད་པའི་སེམས་གཞན་དུ་འཕྲོ་བའི་རྣམ་རྟོག་མཐའ་དག་ཞི་གནས་
ཀྱི་གེགས་སུ་བྱས་ཏེ་དགག་དགོས་སོ། །དེ་བཞིན་དུ་སྒོམ་རིམ་བར་པ་ལས། གངགི་ཚེ་དམུས་ལོང་ལྟ་
བུའམ་མི་མུན་པར་ཞུགས་པ་ལྟ་བུའམ། མིག་བཙུམས་པ་ལྟ་བུར་སེམས་ཀྱིས་དམིགས་པ་གསལ་བར་མི་
མཐོང་བ་དེའི་ཚེ་བྱིང་བར་གྱུར་པར་རིག་པར་བྱའོ། །ཞེས་དམིགས་པ་གང་ལ་གཏད་པ་དེ་ལ་དྭངས་ཆ་



ལམ་རིམ་འཇམ་དཔལ་ཞལ་ལུང་།
145
ཙམ་ཡོད་ཀྱང་དམགས་པའི་འཛིན་སྟངས་ཀྱི་ངར་ཆ་དམ་སྒྲིངངེ་བ་མེད་ན་མི་གསལ་ཞིང་འཛིན་སྟངས་
དམའ་རུ་སོང་བའི་ཤེས་པ་ཞིག་ལ་བྱིང་བར་ངོས་འཛིན། རྨུགས་པ་ནི་གཏི་མུག་གི་ཆ་ཤས་ལུས་སེམས་
ལྕི་ཞིང་ལས་སུ་མི་རུང་བའི་རྣམ་པ་ཅན་གྱི་ཤེས་པ་སྒྲིབ་ལུང་མ་བསྟན་ནམ་མི་དགེ་བ་ཞིག་ཡིན་པས་རྨུགས་
པ་ལ་དགེ་བ་མེད་ལ་བྱིང་བ་ལ་དགེ་བ་ཡང་ཡོད་དེ། བྱིང་རྒོད་བྱུང་ཚེ་སྤོང་བའི་གཉེན་པོ་འདུ་མི་བྱེད་པའི་
ལྡོག་ཕྱོགས་སུ་ཀུན་ལས་བཏུས་ལས། སེམས་པ་གང་ཞེ་ན། །སེམས་མངོན་པར་འདུ་བྱེད་པ་ཡིད་ཀྱི་
ལས་ཏེ་དགེ་བ་དང་མི་དགེ་བ་དང་ལུང་དུ་མ་བསྟན་པ་རྣམས་ལ་སེམས་འཇུག་པར་བྱེད་པའི་ལས་ཅན་ནོ།
ཞེས་སེམས་དགེ་མི་དགེ་ལུང་མ་བསྟན་གང་རུང་ལ་སྐུལ་བའི་སེམས་བྱུང་དེ་སེམས་པ་ཡིན་པས་སྐབས་
འདིར་ཤེས་བཞིན་གྱིས་བྱིང་རྒོད་ངོས་ཟིན་ན་དབུ་མ་སྙིང་པོ་ལས། ཞུམ་པ་དམིགས་པ་རྒྱ་ཆེན་དག །བསྒོམས་
པས་ཡངས་པ་ཉིད་དུ་བྱ། །ཞེས་སེམས་ནང་དུ་བསྡུས་དྲགས་པའི་སྐྱོན་ཡིན་པས་ན་དམིགས་པ་ཅུང་ཟད་
སྤྲོས་པས་བཟློག དེས་ཀྱང་མ་སེལ་བར་བྱིང་བ་ཤུགས་ཆེར་སོང་ན་རེ་ཞིག་དམིགས་པ་གློད་ནས་དཀོན་
མཆོག་གསུམ་དང་གཏོང་བ་ཚུལ་ཁྲིམས་ལྷ་རྗེས་སུ་དྲན་པ་དྲུག་དང་། དལ་འབྱོར་ཐོབ་པའི་ཕན་ཡོན་སོགས་
བསམ་པ། སྤྱོད་ལམ་འཆག་པ། སྣང་བའི་མཚན་མ་ཡིད་ལ་བྱེད་པ། གདོང་ཆུས་འཁྲུ་བ། བསིལ་སར་
གནུས་པ་སོགས་ཀྱི་སྒོ་ནས་བཟློག་པ་དང་། དབུ་མ་སྙིང་པོ་ལས། རྒོད་པ་མི་རྟག་ལ་སོགས་པ། །ཡིད་
ལ་བྱེད་པས་ཞི་བར་བྱ། །ཞེས་འདོད་ཆགས་ཀྱི་ཡུལ་ལ་རྒོད་པ་ན་མི་རྟག་པ་དང་སྡུག་བསྔལ་སོགས་སྐྱོ་
ཤས་དྲག་པོ་བསྒོམས་པས་བཟློག་པ་ཡིན་ནོ། །དེས་མཚོན་པའི་ཞེ་སྡང་སོགས་རྟོག་པ་སྣ་ཚོགས་གང་འཕྲོ་
བ་དེ་གའི་གཉེན་པོ་སྒོམ་པ་གནད་དུ་ཆེ། །མདོར་ན་དབང་པོའི་སྒོ་མི་སྲུང་བ། ཟས་ཀྱི་ཚོད་མི་རིག་པ།
ནམ་གྱི་ཆ་སྟོད་ཆ་སྨད་ལ་ཉལ་བ། གཉིད་རྨུགས་དང་འདོད་པའི་ཡུལ་ཧ་ཅང་བསྟེན་དྲགས་པ་སོགས་ཐུན་
མོང་གི་རྒྱུ་རྣམས་ཀྱང་སྤང་བའོ། །བྱིང་རྒོད་ཀྱི་གཉེན་པོ་ཧ་ཅང་འདུ་བྱེད་པ་སེལ་བ་ནི། །སྒོམ་རིམ་ཕྱི་
མ་གཉིས་ལས། གལ་ཏེ་སེམས་མཉམ་པར་ཞུགས་པ་ལ་རྩོལ་པ་བྱས་ན་དེའི་ཚེ་སེམས་རྣམ་པར་གཡེང་
བར་འགྱུར་རོ། །ཞེས་སེམས་གནས་བརྒྱད་པའི་མཐར་བྱིང་བ་དང་རྒོད་པ་གང་རུང་གི་དབང་དུ་མི་འགྲོ་



146
ལམ་རིམ་འཇམ་དཔལ་ཞལ་ལུང་།
བའི་སེམས་མཉམ་པའི་དུས་ཡིན་པས་དེའི་ཚེ་སེམས་གཟེངས་བསྟོད་པ་དང་ནང་དུ་འགུགས་པ་སོགས་བྱིང་
རྒོད་ཀྱི་ཟོན་ཆེན་པོ་འདུ་བྱེད་པའི་རྩོལ་བ་ཆེས་ན་ཏིང་ངེ་འཛིན་གྱི་སྐྱོན་ཡིན་པས་གློད་ཤེས་པའི་འདུ་བྱེད་
བཏང་སྙོམས་བྱེད་པ་ནི་བྱིང་རྒོད་ཀྱི་གཉེན་པོ་བསྟེན་དྲགས་པ་དེའི་གཉེན་པོ་ཡིན་ལ། གློད་ཟེར་བའི་མིང་
ཙམ་རྣ་བར་ཐོས་པས་གློད་རབ་ལ་སྒོམ་རབ་ཅེས་སྨྲ་མོད། དེ་ནི་བྱིང་བའི་དབང་དུ་སོང་བའི་སེམས་ཀྱི་
དྭངས་ཆ་ཙམ་ལ་སྒོམ་རྣལ་མར་ངོས་བཟུང་བའི་རང་མཚང་སྟེ། སྐབས་འདིར་གློད་ཤེས་པ་ནི་རྩོལ་བ་
གློད་པ་ཡིན་གྱི། །འཛིན་སྟངས་ཀྱི་ངར་གཏོང་བ་ནི་མིན་ཞིང་། དུས་ཀྱང་སྒོམ་ཆེན་ཕལ་ཆེར་ཉམས་
མྱོང་ཅུང་ཟད་སྐྱེས་པ་ན་གློད་ལ། རང་རེའི་ལུགས་བྱིང་རྒོད་ཀྱི་དབལ་གཞོམ་པ་ཞེས་སེམས་གནས་དགུ་
པའི་དུས་ཡིན་པས་མི་འདྲའོ། །དེ་ལྟར་ཉེས་པ་ལྔ་དང་། དེའི་གཉེན་པོ་སྤོང་བའི་འདུ་བྱེད་བརྒྱད་ཀྱིས་
ཉམས་སུ་ལེན་ཚུལ་རྣམས་ཉམས་འོག་ཏུ་ལེགས་པར་ཆུད་པར་བྱས་ནས་ཉམས་སུ་ལེན་དགོས་པས། ལེན་
ཚུལ་བཤད་མ་ཐག་པའི་ཚིག་རིས་དེ་འདྲ་ཞིག་བློ་ལ་བྱང་བར་བྱས་པས་ཆོག་གི་སྙམ་ན། དོན་དེ་དག་ཐོས་
པར་བྱས་པའི་སྒོ་ནས་ཉམས་ལེན་སེམས་ཐོག་ཏུ་འདྲིལ་མ་ཤེས་ན་ཁ་ཕྱིར་བལྟས་ཀྱི་བཤད་ཡམ་གྱིས་ཆོས་
དང་གང་ཟག་སོ་སོར་སོང་བ་མང་ཞིང་། བླུན་པོ་ལ་མན་ངག་གི་སྙིང་པོ་ཞིག་གིས་ཆོག་མོད་སྔར་བཤད་
པའི་གཞུང་ཆེན་པོ་ནས་བཤད་པ་དེ་དག་ངལ་བ་ཙམ་གྱི་འབྲས་བུར་ཟད་དོ་སྙམ་དུ་སེམས་པ་ནི། དཔེར་
ན་ཡུལ་ཐག་རིང་པོ་ཞིག་ཏུ་འགྲོ་ན་འགྲོ་བའི་ལམ་གྱི་གནས་ཚུལ་མཐའ་དག་རང་སྟོབས་སམ་གཞན་ལ་བརྟེན་
པ་གང་རུང་གིས་རྒྱུས་ཡོད་པ་ཞིག་ངེས་པར་དགོས་ཀྱི། ཐམ་ཐོམ་དུ་ཕྱིན་པས་དོན་མི་འགྲུབ་པ་ལྟར། སྒོམ་
གྱི་སྐྱོན་སེལ་བོགས་འདོན་གྱི་གནད་མི་ཤེས་པར་ལུས་གནད་བསྲངས་པ་དང་མིག་བཙུམས་ནས་སྡོད་པའི་
སྙིང་རུས་ལ་གྲུབ་པའི་དབང་ཕྱུག་ཆེན་པོར་རེ་བ་མཐའ་དག་སྡོམ་གསུམདུ། བླུན་པོས་ཕྱག་རྒྱ་ཆེ་བསྒོམས་
པ༑ ༑ཕལ་ཆེར་དུད་འགྲོའི་རྒྱུ་རུ་གསུངས། ཞེས་པའི་དོན་ཐོག་ཏུ་བབ་པར་སྣང་མོད། །དེང་དུས་ནི་
རང་གཞན་ཀུན་ལ་ངང་ཚུལ་འདི་དག་གིས་དབྱར་གྱི་སྲིན་བུའི་གྲངས་བཞིན་ཁྱབ་ཅིང་འཕེལ་བའི་ཕྱིར་ཐམས་
ཅད་མཁྱེན་པ་བུས། བདག་གིས་ཆོས་མིན་སྨྲ་ན་ཆོས་དང་འགལ། ཆོས་བཞིན་སྨྲས་ནི་བོད་རྣམས་དགྲ་



ལམ་རིམ་འཇམ་དཔལ་ཞལ་ལུང་། 147
རུ་ལྡང་། ཞེས་སྒྲོས་གླེང་མང་བ་རང་ཉིད་བྱ་རོག་ལུས་དཀར་སྒྲུབ་པར་ཟད་དོ། །སྔར་བཤད་པ་དེ་དག་
ངེས་པར་བྱས་ནས་དམིགས་པ་གཅིག་ལ་སྒྲིལ་ཚུལ། ལམ་སྒྲོན་ལས། དམིགས་པ་གང་རུང་གཅིག་དག་
ལ༑ ༑ཡིད་ནི་དགེ་ལ་བཞག་པར་བྱ། །ཞེས་སྐབས་སུ་བབ་ཅིང་རང་ཉིད་དམིགས་པ་གཅིག་ལ་གཏོད་
པའི་ཡུལ་ནི་སྤྱིར་བཏང་ལ་སྐུ་གཟུགས་ལྟ་བུ་འོས་ཤིང་། དེའི་ནང་ནས། ཏིང་འཛིན་རྒྱལ་པོ་ལས། གསེར་
གྱི་ཁ་དོག་ལྟ་བུའི་སྐུ་ལུས་ཀྱི། །འཇིག་རྟེན་མགོན་པོ་ཀུན་ཏུ་མཛེས་པ་སྟེ། །དམིགས་པ་དེ་ལ་གང་གི་སེམས་
འཇུག་པ། །བྱང་ཆུབ་སེམས་དཔའ་དེ་མཉམ་གཞག་ཅེས་བྱ། །ཞེས་དེ་བཞིན་གཤེགས་པའི་སྐུ་གཟུགས་
ལ་དམིགས་པས་ཞར་བྱུང་དུ་སངས་རྒྱས་རྗེས་དྲན་གྱི་བསོད་ནམས་རྒྱ་ཆེར་གསོག་པ། དཔེར་ན་ཟུར་
རྡོ་གཅིག་གིས་རྩིག་པ་གཉིས་ཀྱི་གོ་ཆོད་པ་དང་། མི་གཅིག་གིས་ཚོང་ལྟ་བུའི་དོན་གཅོད་པའི་ཞོར་ལ་བྲེལ་
བ་གཞན་ཆོད་འགྲོ་བ་དང་མཚུངས་པས། ཐོག་མར་སྐུ་གཟུགས་བྲིས་འབུར་སོགས་ལ་བལྟ་བ་དང་བསམ་
པ་མང་དུ་བྱས་པས་གཙུག་ཏོར་ཞལ་ཁྱིམ་སྤྱན་ཕྱག་ཞབས་ན་བཟའ་སོགས་ཀྱི་དབྱིབས་དང་། སྤྱན་གྱི་
དཀར་ནག་གིས་མཐའ་རྟེན་པ་ཚུན་གྱི་ཁ་དོག་ཀྱང་མ་འདྲེས་པ་སོ་སོར་བསམ། །བཞུགས་པ་ལ་བཞེངས་
པའི་རྣམ་པ་དང་སྔོན་པོ་ལ་དཀར་པོར་འཆར་བ་ལྟ་བུ་ལྡོག་ཕྱོགས་སྣ་ཚོགས་ཀྱི་རྗེས་སུ་མི་འབྲང་ཞིང་། ཐོག་
མ་ཉིད་ནས་སངས་རྒྱས་དངོས་ཀྱི་རྣམ་པ་དང་སྤྱན་གྱི་དཀར་ནག་ཚུན་མ་འདྲེས་པར་མི་འབྱུང་ཡང་། །དང་
པོ་སྐུ་གཟུགས་མཐོང་བའི་དབྱིབས་དང་སྐུའི་རྣམ་པ་རགས་པ་ཙམ་འཆར་བ་ལ་རྒྱུན་བསྐྱངས་ནས་བསྒོམས་
པས་མཐར་ཇི་ལྟར་བཤད་པ་ལྟར་འབྱུང་གི །ཉམས་ལེན་བྱས་ཙམ་ནས་ཇི་ལྟ་བ་འབྱུང་དུ་རེ་བའི་ཤ་ཐང
ཐང་བྱས་ན་སྒོམ་གྱི་གེགས་སུ་འགྲོ་བས་མཚམས་ཟིན་པར་བྱས་ཏེ། སྟན་འཇམ་ཞིང་བདེ་བ་ལ་རྐང་པ་
སྐྱིལ་ཀྲུང་ངམ་ཕྱེད་སྐྱིལ། །མིག་འབྱེད་འཛུམ་རིན་པར་སྣ་རྩེར་ཕབ། །ལུས་དྲང་པོར་བསྲངས། ལག་
པ་མཉམ་གཞག་མགོ་ཐད་ཀར་སྣ་རྩེ་དང་ལྟེ་བ་དྲང་པོར་བྱས། །སོ་དང་མཆུ་རང་བབས། ལྕེ་རྩེ་རྐན་
ལ་རེག་པ། དབུགས་དལ་བུས་རྒྱུ་བ་སྟེ་ལུས་ཀྱི་སྤྱོད་ལམ་བརྒྱད་དང་ལྡན་པའི་སྒོ་ནས་རླུང་གི་འགྲོ་འོང་
ཉེར་གཅིག་བགྲང་བ་སོགས་བྱ་བ་ནི་ཕྱི་རོལ་ཏུ་གཡེང་བ་བཟློག་པའི་ཐབས་ཡིན་གསུང་། དེ་ནས་ཏིང་ངེ་



148 ལམ་རིམ་འཇམ་དཔལ་ཞལ་ལུང་། །
འཛིན་གྱི་ཡོན་ཏན་ལ་དད་པས་དྲངས་པའི་འདུན་པ་ཤུགས་དྲག་པོའི་སྒོ་ནས་དགེ་སྦྱོར་ལ་སྤྲོ་སིང་ངེ་བའི་
བརྩོན་འགྲུས་དང་བཅས་ཏེ་སྔར་གོམས་འདྲིས་སུ་བྱས་པའི་སངས་རྒྱས་ཀྱི་སྐུ་གཟུགས་དེ་ཉིད་སངས་རྒྱས་
དངོས་ཀྱི་རྣམ་པར་སྨིན་མཚམས་ཀྱི་ཐད་ཀྱི་ནམ་མཁར་ཆེ་ཆུང་བློ་དང་འཚམ་པ་ཞིག་གསལ་བཏབ། དམིགས་
ཡུལ་དེ་ཉིད་མ་བརྗེད་པར་དྲན་པའི་སེམས་དམིགས་པ་ལ་ཐུ་རེར་གནས་པའི་གསལ་ཆའི་ངར་དང་ལྡན་
ཞིང་༑ ༑གཞན་དུ་མི་འཕྲོ་བའི་གནས་ཆ་བརྟན་པོ་གཉིས་ཟུང་ལྡན་གྱི་སྒོ་ནས་སྟོད་དུ་ཧགས་པ་སོགས་ཀྱི་
སྐྱོན་མི་འབྱུང་ཙམ་གྱི་ངོས་བསྒྲིམས་ཏེ་བསྒོམ། དེ་ལ་ཅུང་ཟད་གནས་པ་སྙམ་བྱེད་པ་ན་དམིགས་པ་དྲན་
པས་མ་རྗེད་པའི་མུ་ནས་ཤེས་བཞིན་གྱིས་བྱ་ར་བྱས་པས་དམིགས་པའི་གསལ་ཆ་དང་འཛིན་སྟངས་ཀྱི་ངར་
ཆའི་ཤུགས་དམ་སྒྲིང་སྒྲིང་བ་དེ་ཅུང་ཟད་ཞན་དུ་སོང་བ་མཐོང་ཚེ་བྱིང་བ་ཕྲ་མོ་བྱུང་སྙམ་སྟེ་བཀག །གསལ་
ཆའི་ངར་ཚ་ཧད་ཀྱི་ཤོར་ནས་དུངས་ཆ་ཙམ་ལས་མི་འདུག་ན་བྱིང་བ་རགས་པར་ངོ་ཤེས་པར་བྱེད། འདོད་
པའི་ཡུལ་ཡིད་དུ་འོང་བའི་རྣམ་པ་འཆར་ལ་ཁད་བྱུང་བ་ན་རྒོད་པ་ཕྲ་མོ་དང་འདོད་ཆགས་ཀྱི་རྣམ་པ་ཧད་
ཀྱི་སྐྱེས་པ་རྒོད་པ་རགས་པར་རྟོགས་ནས་དེ་དག་གི་གཉེན་པོའི་སྒོ་ནས་བྱིང་རྒོད་བཅད་དེ་རྩ་བའི་དམིགས་
པའི་སྟེང་དུ་སལ་ལེ་ཧྲིག་གེར་ཐུན་ཚད་ཆུ་ཚོད་གཅིག་གི་རིང་འཇོག་གང་ཐུབ་བྱེད་དགོས་ཀྱང་བསྒྲིམས་
དྲགས་ན་རྒོད་ཤས་དང་། གློད་དྲག་པ་ན་བྱིང་ཤས་སྐྱེ་བའི་ཕྱིར་གྲིམས་ལྷོད་རན་པའི་མཚམས་ཤིན་ཏུ་
དཀའ་བས་མཁས་པ་ཙན་དྲ་གོ་མིས། བརྩོན་པ་བསྟེན་ན་རྒོད་པ་འབྱུང་འགྱུར་ཞིང་། །དེ་སྤངས་ན་ནི་
ཞུམ་པ་སྐྱེ་བར་འགྱུར། །འདི་ཡིས་རིགས་པར་མཉམ་འཇུག་རྙེད་དཀའ་ན། །བདག་གིས་སེམས་དཀྲུགས་
པས་ནི་ཅི་ཞིག་བགྱི། །ཞེས་ལས་དང་པོ་པ་ལ་ཉེས་པ་ལྔ་སྤོང་འདུ་བྱེད་བརྒྱད་ལྡན་གྱི་ཉམས་ལྡན་གྱི་ཉམ་
ལེན་གནད་དུ་དྲིལ་བ་དེ་ཉིད་སྒྲ་ཇི་བཞིན་པ་མི་སྐྱེ་ནའང་། སེམས་གནས་དགུའི་ནང་ཚན་སེམས་འཇོག་
པའི་དམིགས་པ་ཞེས་དམིགས་རྟེན་ལ་ཡུན་དུ་མི་གནས་ཀྱང་ཉམས་དང་སྦྱར་ཏེ་བསྒྲིམས་ནས་སྒོམ་པ་ལ་
ཚུལ་ཇི་ལྟར་བྱ་ན། སེམས་གནས་དང་པོའི་ཚེ་དམིགས་པ་ཁོ་ན་ལ་སེམས་ཀྱི་གནས་ཆ་མི་སྡོད་པར་རྣམ་
རྟོག་རི་གཟར་གྱི་འབབ་ཆུ་ལྟ་བུར་འོང་བས། ད་ཉམས་ལེན་བྱས་པས་རྟོག་པ་མང་དུ་སོང་སྙམ་པ་འབྱུང་



ལམ་རིམ་འཇམ་དཔལ་ཞལ་ལུང་། 149
མོད༔ ༈དེ་ནི་སྔར་ཉམས་ལེན་གྱིས་གནད་མེད་པའི་དུས་དཔེར་ན་ལམ་ཆེན་ཞིག་ལ་འགྲུལ་པ་རྒྱུན་མི་འཆད་
དུ་འགྲོ་ཡང་དེ་ལ་ཆེད་དུ་བལྟ་བའི་འདུན་པ་མེད་པའི་དབང་གིས་མང་ཉུང་གི་རྟོགས་དཔྱོད་མི་འབྱུང་ལ།
འབད་པས་བལྟས་ན་མི་ཁལ་སོགས་མང་པོ་འདི་འདྲ་བྱུང་སྙམ་པ། སྔོན་ཚད་རྟོགས་པ་འོག་འགྱུའི་འཁོར་
ལོ་བསྐོར་ཡང་ངོས་མ་ཟིན་པ་ལ་སྐབས་འདིར་སེམས་ཀྱི་ཉམས་ལེན་བྱས་པ་ལ་བརྟེན་ནས་རྣམ་རྟོག་ངོས་
ཟིན་གྱི་ཉམས་ཤིག་འོང་བས་མགོན་པོ་བྱམས་པས་མདོ་སྡེ་རྒྱན་དུ་སེམས་གནས་པའི་ཐབས་དགུ་པོ་དེ་སྟོབས་
དྲུག་གིས་འགྲུབ་ལུགས་ཡིད་ལ་བྱེད་པ་བཞིར་བཤད་པའི་སྐབས་ཀྱི་སྟོབས་དྲུག་གི་ནང་ཚན་ཐོས་པའི་སྟོབས་
ཀྱིས་འགྲུབ་པའི་སེམས་གནས་དང་པོ་སེམས་འཇོགས་པ་ཞེས་བྱ་བ་དམིགས་པའི་གདམས་པ་ཐོས་པ་ཙམ་
གྱིས་རྗེས་སུ་འབྲང་ནས་དམིགས་པ་ལ་སེམས་གཏད་པ་ཙམ་གྱི་སྐབས་ཡིན་ནོ། དེ་ནས་རིམ་གྱིས་བསྒོམས་
པ་ན་གཅོང་རོང་དོག་མོའི་འབབ་ཆུ་ལྟར་རེས་རྣམ་རྟོག་ཞི་ཞིང་རེས་ཐོ་ལེར་སྐྱེ་བའི་རྣམ་རྟོག་ངལ་གསོ་བའི་
ཉམས་ཤིག་འོང་། དེའི་ཚེ་སྟོབས་གཉིས་པ་བསམ་པས་གྲུབ་པའ་སེམས་གཉིས་པ་རྒྱུན་ཏུ་འཇོག་པ་ཞེས་
བྱ་བ་དམིགས་པ་ལ་རྒྱུན་ཅུང་ཟད་འཐུད་ནུས་པ་ཡིན། སེམས་གནས་འདི་གཉིས་ལ་བྱིང་རྒོད་ཆེས་མང་
ཞིང་ཏིང་འཛིན་ཉུང་ངུ་ལས་མི་འོང་བས་ཡིད་བྱེད་བཞིའི་ནང་གི་དང་པོ་བསྒྲིམས་ཏེ་འཇུག་པའི་སྐབས་སོ།
དེ་ནས་ཅུང་ཟད་གོམས་པ་ན་ལུང་པ་ཕུ་གསུམ་གྱི་རྫིང་ཆུ་ལྟ་བུ་འགལ་རྐྱེན་གྱིས་མ་དཀྲུགས་པའི་ཚེ་སེམས་
གནས་པ་སྙམ་བྱེད་ལ། རྐྱེན་བྱུང་ཚེ་མི་གནས་པའི་རྣམ་རྟོག་ཐང་ཆད་པའི་ཉམས་ཤིག་འོང་། དེའི་ཚེ་
སྟོབས་གསུམ་པ་དྲན་པས་འགྲུབ་པའི་སེམས་གནས་གསུམ་པ་གླན་ཏེ་འཇོག་པ་ཞེས་བྱ་བ་སེམས་གཡེང་
བ་མྱུར་དུ་རྟོགས་ནས་སླར་དམིགས་པ་ལ་གློན་པ་དང་། སེམས་གནས་བཞི་བ་ཉེ་བར་འཇོག་པ་ཞེས་བྱ་
བ་རྒྱ་ཆེན་པོ་ལས་བསྡུས་ཏེ་ཕྲ་བར་བྱེད་པ་དང་། སྟོབས་བཞི་པ་ཤེས་བཞིན་གྱིས་འགྲུབ་པའི་སེམས་གནས་
ལྔ་པ་དུལ་བར་བྱེད་པ་ཞེས་བྱ་བ་ཏིང་ངེ་འཛིན་གྱིས་ཡོན་ཏན་ལ་དགའ་བ་དང༌། སེམས་གནས་དྲུག་པ་
ཞི་བར་བྱེད་པ་ཞེས་བྱ་བ་རྣམ་གཡེང་གི་ཉེས་དམིགས་རིག་ནས་འགོག་པ་དང་། སྟོབས་ལྔ་པ་བརྩོན་འགྲུབས་
ཀྱིས་འགྲུབ་པའི་སེམས་གནས་ལ་བདུན་པ་དང་བརྒྱད་པ་གཉིས་ཡོད་པའི་བདུན་པ་རྣམ་པར་ཞི་བར་བྱེད་



150 ལམ་རིམ་འཇམ་དཔལ་ཞལ་ལུང་།
པ་ཞེས་བྱ་བ་ཆགས་སེམས་ཉོན་མོངས་རྩོལ་བས་སྤངས་ཏེ་ཞི་བར་བྱེད། སེམས་གནས་གསུམ་པ་ནས་
བདུན་པའི་བར་གྱི་ལྔ་པོ་འདི་ལ་བྱིང་རྒོད་ཀྱིས་བར་དུ་གཅོད་པས་ཡིད་བྱེད་བཞིའི་ནང་གི་གཉིས་པ་སྐབས་
སུ་ཆད་ཅིང་འཇུག་པའི་དུས་ས། །དེ་ནས་རིམ་གྱིས་བསྒོམས་པས་རྒྱ་མཚོ་རླབས་དང་བཅས་པ་ལྟ་བུ་རྣམ་
རྟོག་ཅི་བྱུང་ཡང་གཉེན་པོ་དྲན་འཛིན་ཅུང་ཟད་བསྟེན་པས་རང་མལ་དུ་ཞི་འགྲོ་བས་རྣམ་རྟོག་འདུ་བྱེད་པ་
ཞེས་བྱ་བའི་ཉམས་འོང་། དེའི་ཚེ་སྔར་བཤད་པའི་སྟོབས་ལྔ་པས་འགྲུབ་པའི་སེམས་གནས་བརྒྱད་པ་རྩེ་
གཅིག་ཏུ་བྱེད་པ་ཞེས་བྱ་བ་ཏིང་ངེ་འཛིན་རྒྱུན་ཆགས་སུ་འགྲུབ་པ་ཡིན་ནོ། །སེམས་གནས་བརྒྱད་པ་ལ་
བྱིང་རྒོད་ཀྱིས་བར་དུ་མི་གཅོད་པར་ཡིད་བྱེད་བཞིའི་ནང་གི་གསུམ་པ་སྐབས་སུ་ཆད་པ་མེད་པར་འཇུག་
པའི་དུས་སོ། །དེ་ནས་རིམ་གྱིས་བསྒོམས་པས་རྒྱ་མཚོ་རླབས་དང་བྲལ་བ་ལྟ་བུ་ཡུལ་རྐྱེན་ཅི་བྱུང་ཡང་
གཉེན་པོ་དྲན་འཛིན་གྱི་འབད་རྩོལ་ལ་མ་བལྟོས་པརཏིང་འཛིན་རང་བབས་སུ་འཆར་བས་རྣམ་རྟོག་མངོན་
པར་འདུ་མི་བྱེད་པའི་ཉམས་ཀྱི་མཉམ་གཞག་འོང་། དེའི་ཚེ་སྟོབས་དྲུག་པ་ཡོངས་སུ་འདྲིས་པ་ལས་འགྲུབ་
པའི་སེམས་གནས་དགུ་པ་མཉམ་པར་འཇོག་པ་ཞེས་བྱ་བ་རྩོལ་མེད་དུ་དམིགས་པ་ལ་འཇོག་པས་ཡིད་བྱེད་
བཞིའི་ནང་གི་བཞི་པ་ལྷུན་གྱིས་གྲུབ་པར་འཇུག་པའི་དུས་སོ། །འདིའི་སྐབས་སུ་བྱིང་རྒོད་འགོག་པའི་རྩོལ་
བ་སྐྱོན་དུ་འགྱུར་བར་དགོངས་ནས་གོང་མ་རྣམས་གློད་རབ་ཅེས་གསུང་པ་མ་གོ་བར་འཛིན་སྟངས་ཀྱི་ངར་
ཆ་གློད་པར་གོ་བའི་སྐྱོན་འབྱུང་བས་གནད་འགག་འདི་དག་ལེགས་པར་ཤེས་དགོས་ཀྱི། པུས་འཁྱུད་སྒོམ་
ཞྭ་དྲ་པད་ཙམ་ཡོད་པས་སྒོམ་རྒྱུད་ལ་སྐྱེ་བ་ནི་མིན་ནོ། །དེ་ལྟར་སེམས་གནས་དགུ་ལ་ཡིད་བྱེད་བཞིར་བཤད་
པའི་དང་པོ་གཉིས་ལ་བསྒྲིམས་ཏེ་འཇུག་པ་དང་བར་པ་ལྔ་ལ་ཆད་ཅིང་འཇུག་པའི་ཐ་སྙད་བྱས་པ་དང་པོ་
གཉིས་ལའང་ཆད་ཅིང་འཇུག་པ་དང་བར་པ་ལྔ་ལ་ཡང་བསྒྲིམས་ཏེ་འཇུག་པ་དགོས་པས་མི་རིགས་སོ་སྙམ་
པའི་ལོག་རྟོག་སྐྱེས་ན་སྐྱོན་མེད་དེ། བར་པ་ལྔ་ལ་བསྒྲིམས་པ་དང་ཆད་པའི་འཇུག་ཚུལ་གཉིས་ཀ་ཡོད་ཀྱང་
དང་པོ་གཉིས་ལ་ཆད་པའི་ཐ་སྙད་བྱར་མེད་དེ། བྱིང་རྒོད་ཤིན་ཏུ་མང་བའི་བར་ལ་གནས་པ་ཅུང་ཟད་ལས་
མི་སྐྱེ་ལ། བར་པ་ལྔའི་སྐབས་ཏིང་ངེ་འཛིན་ཤས་ཆེར་སྒོམ་པའི་བར་བར་ལ་བྱིང་རྒོད་ཀྱིས་ཡང་ཡང་གཅོད་



ལམ་རིམ་འཇམ་དཔལ་ཞལ་ལུང་།
151
པའི་ཕྱིར། དཔེར་ན་མི་གསུམ་གྱི་དང་པོ་ལ་ཤ། བར་པ་ལ་ཐུད་དང་ཤ་གཉིས་ཀ། ཐ་མ་ལ་དེའི་སྟེང་དུ་
མར་ཁུ་དང་བཅས་གསུམ་དྲངས་ན་དང་པོ་ལ་ཤ་བྱིན་པའི་ཐ་སྙད་དང་། བར་པ་ལ་ཤ་ཡོད་ཀྱང་ཤ་བྱིན་
མི་ཟེར་བར་གཉིས་སྤེལ་གྱིས་ཐ་སྙད་འདོགས་ཤིང་། གསུམ་པ་ལ་ཉིས་སྤེལ་ཚང་ཡང་སུམ་སྤེལ་ཡོད་
པའི་དབང་གིས་ཉིས་སྤེལ་བྱིན་ཞེས་བྱར་མི་རུང་བ་ལྟ་བུ་ཡིན་ནོ། དེ་ལྟར་སེམས་གནས་དགུ་པ་བྱིང་རྒོད་
ཕྲ་མོ་དང་བྲལ་བས་ཡུན་རིང་དུ་སྐྱོང་ནུས་པའི་རྩོལ་མེད་ཀྱི་ཏིང་ངེ་འཛིན་སྐྱེས་པ་དེ་ཞི་གནས་ཡིན་ནམ་སྙམ་
ན༑ ༑མདོ་སྡེ་རྒྱན་ལས། དེ་གོམས་པ་ལས་འདུ་མི་བྱེད། །དེ་ནས་དེ་ཡི་ལུས་དང་སེམས། །ཤིན་ཏུ་
སྦྱངས་པ་ཆེ་ཐོབ་ནས། ཡིད་ལ་བྱེད་དང་བཅས་ཞེས་བྱ། །ཞེས་སྐབས་འདི་ནས་བཟུང་སྟེ་ཡིད་ལ་བྱེད་
པ་ཞེས་བཤད་པའི་ཞི་གནས་རྗེས་མཐུན་པ་ཡིན་ཏེ། ཞི་གནས་མཚན་ཉིད་པ་འཐོབ་པ་ལ་ལུས་སེམས་ཤིན་
སྦྱངས་ཀྱིས་དགའ་བདེ་ཁྱད་པར་ཅན་ཐོབ་དགོས་སོ། །དེ་ལྟར་ན་སེམས་གནས་དགུ་པའི་ཏིང་ངེ་འཛིན་
ཐོག་མར་སྐྱེས་པའི་དུས་ཤིན་སྦྱངས་མེད་པར་དོགས་ན། ཤིན་སྦྱངས་ཕྲ་མོ་སྐྱེས་པ་ཆུང་བས་རིག་དཀའ་
ཡང་༑ ༑འདི་དག་གི་སྐབས་ཞི་གནས་རྗེས་མཐུན་པའི་ཡིད་བྱེད་དུ་འཆད་པའི་རྒྱུ་མཚན། དཔེར་ན་ཚེ་
བཅོ་ལྔའི་ཟླ་བའི་ཆ་ཤས་ཡོངས་སུ་རྫོགས་པ་ལ་ཚེ་གཉིས་ནས་རིམ་གྱིས་ཚ་ཤས་གསོག་དགོས་ནའང་། ཚེས་
གཉིས་ཀྱིས་ཟླ་བའི་ཆ་ཕྲ་མོ་དེ་ཟླ་བ་ཡིན་ཡང་བཅོ་ལྔའི་ཟླ་བ་མིན་པ་ལྟར། ཤིན་སྦྱངས་ཀྱིས་ཆ་ཕྲ་མོ་དེ་
གོང་དུ་འཕེལ་བ་ལས་མཐར་ཉོན་མོངས་པའི་ཕྱོགས་སུ་གྱུར་པ་དགེ་བ་ལ་གང་འདོད་དུ་བཀོལ་མི་རུང་བའི་
གནས་ངན་ལེན་ཞི་ནས་སེམས་ཀྱི་ཤིན་སྦྱངས་སྐྱེ། དེའི་མཐུས་ལས་རུང་གི་རླུང་ལུས་ལ་རྒྱུ་བས་ལུས་
ཀྱི་གནས་ངན་ལེན་དང་བྲལ་ནས་བལ་ལྟར་ཡང་བའི་ལུས་ཀྱི་ཤིན་སྦྱངས་སྐྱེ། དེ་ལ་བརྟེན་ནས་ལུས་ལ་
བདེ་བའི་ཉམས་ཆེན་པོ་སྐྱེ། དེའི་མཐུས་ཡིད་བདེ་ཉམས་ཀྱིས་སེམས་ཤིན་སྦྱངས་ཀྱི་བདེ་བ་སྐྱེ། དེ་ཡང་
ལུས་ཤིན་སྦྱངས་སྐྱེས་མ་ཐག་ཏུ་སེམས་དགའ་ཡལ་ཡལ་པ་བྱུང་བ་དེའི་ཚེ་ཞི་གནས་ཅུང་ཟད་མ་ཐོབ་ལ།
དགའ་ཡལ་བ་དེ་ཆུང་དུ་སོང་ནས་སེམས་དམིགས་པ་ལ་ལྷན་ནེ་སྡོད་པའི་ཏིང་ངེ་འཛིན་དང་རྗེས་སུ་མཐུན་
པའི་ཤིན་སྦྱངས་མི་གཡོ་བ་ཐོབ་པ་དང་དུས་མཉམ་དུ་ཞི་གནས་འགྲུབ་པས་དེ་ལྟའི་གྲུབ་ཆེན་དུ་རློམ་པ་རྣམས་



i52 ལམ་རིམ་འཇམ་དཔལ་ཞལ་ལུང་།
ཀྱིས་གཞུང་ཆེན་པོ་འདི་དག་དང་བསྟུན་ན་གར་ཡང་མ་ཕྱིན་པར་སྣང་ངོ༌། །འོན་ཀྱང་དགའ་ཡལ་བ་དེ་
ཆུང་དུ་སོང་བས་ཤིན་སྦྱངས་ཟད་པ་མ་ཡིན་ཏེ། དཔེར་ན་གཏམ་སྙན་ཐོས་པ་ཐག་ཏུ་སེམས་དགའ་གཡེང་
ངེ་བ་དེ་ཡུན་ཞིག་སོང་བ་ན་ཞི་འགྲོ་ཡང་། གཏམ་སྙན་མི་བདེན་པ་མ་ཡིན་པ་དང་འདྲ་གསུང་། ལུས་
སེམས་ཤིན་སྦྱངས་ཀྱི་བདེ་བ་ཁྱད་པར་ཅན་གྱིས་ཞི་གནས་དེ་མངོན་དུ་བྱས་པ་དང་བསམ་གཏན་དང་པོའི་
ཉེར་བསྡོགས་ཐོབ་པ་ཡིན་ཡང་། འདི་ག་ཙམ་གྱིས་ཉོན་མོངས་པ་མངོན་གྱུར་ཡང་མགོ་གནོན་མི་ནུས་མོད།
འོ་ན་སྔར་ལྷག་པ་ཏིང་ངེ་འཛིན་གྱིས་བསླབ་པ་དང་ཞི་གནས་ཀྱིས་ཉོན་མོངས་པ་མངོན་གྱུར་མགོ་གནོན་
པར་བཤད་པ་དང་འགལ་ལམ་སྙམ་ན་དེ་ནི་ཞི་རགས་ཀྱི་རྣམ་པ་ཅན་གྱིས་ལྷག་མཐོང་སོགས་ཀྱང་ཞི་གནས་
སུ་བསྡུས་པ་ལ་དགོས་པ་ཡིན་གསུང་། དེས་ན་ད་དུང་ལམ་ལ་སློབ་དགོས། སློབ་ཚུལ་འཇིགས་རྟེན་པའི་
ལམ་ཞི་རགས་ཀྱི་རྣམ་པ་ཅན་གྱི་ལྷག་མཐོང་བསྒོམས་པས་འདོད་པ་ན་སྤྱོད་པའི་བསྒོམས་པས་སྤང་པར་
བྱ་པའི་ཉོན་མོངས་ཕལ་ཆེར་ནུབ། དགའ་བདེ་དང་བཅས་པའི་བསམ་གཏན་དང་པོའི་དངོས་གཞི་འཐོབ།
མངོན་ཤེས་རྫུ་འཕྲུལ་ཀྱང་མཚན་ཉིད་པ་འབྱུང༌། རིམ་གྱིས་བསྒོམས་པས་ཅི་ཡང་མེད་མན་ཆད་ཀྱི་ཉོན་
མོངས་པ་མངོན་གྱུར་ཐམས་ཅད་སྤངས་ཏེ་སྲིད་རྩེའི་སེམས་འཐོབ་པ་ཡིན་ལ། བསམ་གཏན་དང་པོའི་
ཉེར་བསྡོགས་ཐོབ་པའི་སྟེང་ནས་བདག་མེད་གཉིས་ཀྱི་དོན་ལ་དཔྱོད་པའི་ལྷག་མཐོང་བསྒོམས་པས་ཉན་
ཐོས་ཀྱི་མཐོང་ལམ་ལྟ་བུ་ཐོབ་ན་ཞི་རགས་ཀྱི་རྣམ་པ་ཅན་གྱི་བསམ་གཏན་དང་པོའི་དངོས་གཞི་ཡན་ཆད་
དངོས་སུ་མ་བསྒོམས་ཀྱང་དེ་དག་གི་ཡོན་ཏན་ཤུགས་ཀྱིས་འཐོབ་ཅིང་། ཐེག་པ་གསུམ་པོ་གང་རུང་གི་
སྒོམ་ལམ་བར་ཆད་མེད་ལམ་གྱིས་ཉོན་མོངས་པའི་གཉེན་པོ་བྱས་ཏེ་རྩ་བ་ནས་སྤོང་པ་ལེགས་སོ།། །།སྨྲས་
པ༑ ༑ལོ་ལོ་ལ་སོགས་ཉེས་པའི་རང་མཚང་རིག །དད་སོགས་འདུ་བྱེད་བརྒྱད་ཀྱི་ཕན་ཡོན་མཐོང་། །སེམས་
གནས་དགུ་པས་ཉེར་དྲངས་ཤིན་སྦྱངས་ཀྱི། །བདེ་གསལ་མི་རྟོག་ཞི་གནས་ཏིང་འཛིན་མཚར། །སྔོན་
ཆད་ཅུང་ཟད་བསྒོམ་བློའི་ཉམས་ལེན་གྱིས། །ཉོན་མོངས་དུག་གསུམ་མ་བྲི་བག་ལ་ཞ། །བདེར་གནས་
ཆོས་པའི་བཟང་བརྫུ་རྐྱེན་ངན་གྱིས། །ཕྲ་མོའི་གནོད་པས་ཐ་མལ་རང་མཚང་སྟོང་། །མུ་སྟེགས་བྱེད་



ལམ་རིམ་འཇམ་དཔལ་ཞལ་ལུང་། 153
དང་ཐུན་མོང་སེམས་གནས་ལ། །མ་དུལ་ཡིད་འདི་ཅུང་ཟད་མི་གནས་ཀྱང་། །སྲིད་ཞིའི་མཐའ་ལས་
འདས་པའི་སངས་རྒྱས་སུ། །ཞལ་གྱིས་འཆེས་རྣམས་མཛུབ་མོ་ནང་དུ་ཁུག །དཀའ་གནད་འདི་འདྲས་
མངོན་ཤེས་རྫུ་འཕྲུལ་སོགས། །འགྲུབ་པར་གསུང་རབ་དགོངས་འགྲེལ་ལས་བཤད་ན། །ལྟོ་འགྲངས་
ཉི་མས་དྲོས་པའི་འགྱིང་བག་ལ། །གྲུབ་རྟགས་བྲག་ལས་ཆུ་བོ་རྡོལ་བ་བཞིན། །ཀྱེ་མ་སྔོན་ཆད་བློ་བྲིད་
རྣམ་གཡེང་གིས། །དོན་མེད་སྟོང་པའི་ངང་དུ་མི་ཚེ་ཟད། །ད་ནི་འདུ་འཛིས་དབེན་པའི་གནས་མཆོག་
ཏུ༑ ༑ཚུལ་འདི་ཉམས་སུ་ལེན་ལ་རྣམ་པར་སྤྲོ། །སེམས་དང་ལུས་ལ་ཁྱབ་པའི་བདེ་བ་ཡིས། །ཅིས་
བྱས་དགེ་བའི་ཕྱོགས་སུ་བཀོལ་ནུས་པའི། །ས་ཚོད་འདི་ལྟའི་གནད་འགག་ཤེས་གྱུར་ན། །གྲགས་ཅན་
སངས་རྒྱས་དེ་ཡང་མི་རིང་ཉེ། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། །།དྲུག་པ་ཤེས་རབ་
ཀྱི་ཕར་ཕྱིན་ནི། དེ་ཁོ་ན་ཉིད་དོན་འཇལ་བ་དོན་དམ་རྟོགས་པའི་ཤེས་རབ། རིག་པའི་གནས་ལྔ་ལ་མཁས་
པ་ཀུན་རྫོབ་རྟོགས་པའི་ཤེས་རབ། སེམས་ཅན་གྱིས་འདི་ཕྱིའི་དོན་ཁ་ན་མ་ཐོ་པ་མེད་པ་སྒྲུབ་ཚུལ་ཤེས་
པའི་ཤེས་རབ་རྣམས་ཀྱིས་སེམས་ཀྱིས་གོམས་པ་མཐར་ཕྱིན་པ་ན་ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་
སུ་རྫོགས་པ་ཡིན་ནོ། །ཤེས་རབ་བརྒྱ་པ་ལས། མཐོང་དང་མ་མཐོང་ཡོན་ཏན་འདི། །ཀུན་གྱིས་རྩ་བ་
ཤེས་རབ་ཡིན། །དེ་ལྟར་གཉིས་ཀ་བསྒྲུབ་པའི་ཕྱིར། །ཤེས་རབ་ཡོངས་སུ་བཟུང་བར་བྱ། །ཞེས་རང་
གི་ཤ་བྱིན་ཡང་སྨན་གྱི་སྡོང་པོ་ལས་བླངས་པ་ལྟར་ང་རྒྱལ་དང་ཞུམ་པ་མེད་པའི་སྦྱིན་པ་སོགས་ཕར་ཕྱིན་
དང་པོ་ལྔ་རྣམ་པར་དག་པ་དང་། འཁོར་ལོས་སྒྱུར་པའི་རྒྱལ་པོ་བྱང་ཆུབ་སེམས་དཔའ་འདོད་ཡོན་གྱིས་
དབང་དུ་མི་འགྲོ་བ་ཡང་ཤེས་རབ་ལ་རག་ལུས་ཤིང་མདོར་ན་འཇིག་རྟེན་དང་འཇིག་རྟེན་ལས་འདས་པའི་
ཡོན་ཏན་མཐའ་དག་ཤེས་རབ་ལ་བརྟེན་ནས་འབྱུང་བའི་ཕྱིར་ན་འདི་ཉིད་དོན་དུ་གཉེར་དགོས་ལ། གཉེར་
བྱའི་ཤེས་རབ་དེ་ལ་རིགས་མང་དུ་ཡོད་པའི་ནང་ནས་ཉོན་མོངས་པ་ཕྲ་རགས་ཞི་བར་བྱེད་པའི་ལྷག་མཐོང་
སྒོམ་པ་གལ་ཆེ་ཞིང་། དེ་ཡང་ཉོན་མོངས་པ་མངོན་གྱུར་མགོ་གནོན་པའི་འཇིག་རྟེན་པའི་ཞི་རགས་ཀྱི་
ལྷག་མཐོང་དོན་དུ་གཉེར་བྱ་ཡིན་ནམ་སྙམ་ན། བསྔགས་འོས་བསྔགས་བསྟོད་ལས། ཁྱོད་ཀྱི་ཆོས་ལ་



154 ལམ་རིམ་འཇམ་དཔལ་ཞལ་ལུང་།
མི་ཕྱོགས་པའི། །སྐྱེ་བོ་གཏི་མུག་གིས་ལྡོངས་པ། །སྲིད་རྩེའི་བར་དུ་སོང་ནས་ཀྱང་། །སྡུག་བསྔལ་ཡང་
འབྱུང་སྲིད་པ་བསྒྲུབ། །ཅེས་ཕྱི་རོལ་པ་སོགས་ཅི་ཡང་མེད་མན་ཆད་ཉོན་མོངས་པ་མངོན་གྱུར་ཐམས་
ཅད་སྤངས་ཏེ་སྲིད་རྩེའི་སེམས་ཐོབ་ཀྱང་འཁོར་བ་ལས་མི་གྲོལ་བས་ཏིང་ངེ་འཛིན་རྒྱལ་པོ་ལས། ཏིང་
ངེ་འཛིན་དེ་སྒོམ་པར་བྱེད་མོད་ཀྱི། །དེས་ནི་བདག་ཏུ་འདུ་ཤེས་འཇིག་མི་བྱེད། །དེ་ཡིས་ཉོན་མོངས་
ཕྱིར་ཞིང་རབ་འཁྲུག་སྟེ། །ལྷག་སྤྱོད་འདི་ན་ཏིང་འཛིན་སྒོམ་པ་བཞིན། །ཞེས་བདག་འཛིན་མ་སྤངས་
པའི་མཐུས་མུ་སྟེགས་ལྷག་སྤྱོད་བཞིན་ཉོན་མོངས་འཁྲུགས་ཏེ། སླར་ཡང་གནས་འོག་མའི་སེམས་སུ་ལྟུང་
བས་ན་སྐྱེས་བུ་ཆེན་པོའི་གདུལ་བྱ་རྣམས་ཀྱིས་དོན་དུ་གཉེར་བྱ་ག་ལ་ཡིན། འོ་ན་སྔར་འབད་པས་བསྒོམས་
པའི་ཞི་གནས་དེ་ལ་དོན་མེད་སྙམ་ན། ཁྱོད་ཀྱི་བསྟན་པའི་རྗེས་འགྲོ་བ། །བསམ་གཏན་དངོས་གཞི་མ་
ཐོབ་ཀྱང་། །བདུད་ཀྱི་མིག་རས་བཙའ་བཞིན་དུ། །སྲིད་པ་དག་ནི་བཟློག་པར་བགྱིད། །ཅེས་བསམ་
གཏན་དང་པོའི་ཉེར་བསྡོགས་ཐོབ་པའི་རྗེས་སུ་བསམ་གཏན་དང་པོའི་དངོས་གཞི་སྒྲུབ་པ་སོགས་ཀྱི་རྩོལ་
བ་བཞག་ནས་འཇིག་རྟེན་ལས་འདས་པའི་ལྷག་མཐོང་བདག་མེད་པའི་དོན་བསྒོམས་པས་འཁོར་བ་ལས་
གྲོལ་བའི་ཐར་པར་ཐོབ་པར་འགྱུར་རོ། །དེ་ལྟར་ན་ཕར་ཕྱིན་ཐ་མའི་ཉམས་ལེན་འདིས་ཐམས་ཅད་མཁྱེན་
པ་ཐོབ་པར་མི་འགྱུར་ན་སྐྱེས་བུ་འབྲིང་ལས་ལྷག་པའི་ལྷག་ཆོས་གང་ཡང་མ་བྱུང་བར་དོགས་ཆེ། དེ་ལྟར་
ལོག་རྟོག་ཤར་བ་ནི་གཡག་ཞར་བའི་རྩྭ་ལྟར་ཕྱོགས་རེའི་མིག་ཅན་དུ་སོང་བའི་ཉེས་པས་ནོངས་པས་སྐྱེས་
བུ་འབྲིང་དང་མི་འདྲ་བའི་ཁྱེད་པར་གོང་དུ་བྱང་ཆུ་ཀྱི་སེམས་དང་རྒྱལ་སྲས་ཀྱི་སྤྱོད་པར་སློབ་ཚུལ་རྒྱས་
པར་སོང་ཡང་། རྗེ་བླ་མས། གནས་ལུགས་རྟོགས་པའི་ཤེས་རབ་མི་ལྡན་ན། །ངེས་འབྱུང་བྱང་ཆུབ་
སེམས་ལ་གོམས་བྱས་ཀྱང་། །སྲིད་པའི་རྩ་བ་གཅོད་པར་མི་ནུས་པས། །དེ་ཕྱིར་རྟེན་འབྲེལ་རྟོགས་པའི་
ཐབས་ལ་འབད། །ཅེས་བྱང་ཆུབ་ཀྱི་སེམས་ཡོད་པར་མ་ཟད་དེ་དང་ཟུང་དུ་འབྲེལ་བའི་ལམ་ལྷག་པ་ཤེས་
རབ་ཀྱིས་བསླབ་པའི་ལམ་སྒོམ་པ་ཡིན་གྱིས་སྐྱེས་བུ་འབྲིང་མན་ཆད་ལྟར་ཕྱོགས་རེ་བའི་ལམ་མིན་ནོ། །འོ་
ན་ཞི་ལྷག་གཉིས་སྐྱེས་བུ་འབྲིང་གི་སྐབས་ཀྱི་ཏིང་འཛིན་དང་ཤེས་རབ་ཀྱི་བསླབ་པའི་ཉམས་ལེན་དུ་གཏོགས་



ལམ་རིམ་འཇམ་དཔལ་ཞལ་ལུང༌། 155
ཚེ་རྒྱལ་སྲས་ཀྱི་སྤྱོད་པ་རྣམས་དང་ཟུང་དུ་འབྲེལ་དགོས་པ་ཅི་ཡིན་སྙམ་ན། རིགས་པ་དྲུག་ཅུ་པ་ལས། དགེ་
བ་འདི་ཡིས་སྐྱེས་བོ་ཀུན། །བསོད་ནམས་ཡེ་ཤེས་ཚོགས་རྫོགས་ཤིང་། །བསོད་ནམས་ཡེ་ཤེས་ལས་བྱུང་
བ༑ ༑དམ་པ་གཉིས་ནི་ཐོབ་པར་ཤོག །ཅེས་སངས་རྒྱས་འགྲུབ་པ་ལ་གཟུགས་ཀྱིས་སྐུ་དང་ཆོས་ཀྱིས་
སྐུ་གཉིས་ཐོབ་དགོས་ལ། དེ་གང་ལ་བརྟེན་ནས་བསྒྲུབ་ན། དཔལ་ལྡན་ཟླ་བས། ཐ་སྙད་བདེན་པ་ཐབས་
སུ་གྱུར་བ་དང་། །དོན་དམ་པ་བདེན་པ་ཐབས་བྱུང་གྱུར་པ་སྟེ། །དེ་གཉིས་རྣམ་དབྱེ་གང་གིས་མི་ཤེས་
པ༑ ༑།དེ་ནི་རྣམ་རྟོག་ལོག་པའི་ལམ་ངན་ཞུགས། །ཞེས་པའི་ཤུགས་ལ། དེ་གཉིས་རྣམ་དབྱེ་གང་གིས་
ལེགས་ཤེས་པ། །དེ་ནི་ཕྱིན་ཅི་མ་ལོག་ལམ་བཟང་ཞུགས། །ཞེས་གཞིའི་ལྟ་བ་ཀུན་རྫོབ་བདེན་པ་སྣང་
བའི་ཆ་ཆོས་ཐམས་ཅད་ཐ་སྙད་དུ་གྲུབ་ཅིང་རྒྱུ་འབྲས་མ་འཆོལ་བར་འབྱུང་བའི་རྟེན་ཅིང་འབྲེལ་བར་འབྱུང་
བ་དང་། དོན་དམ་བདེན་པ་སྟོང་བའི་ཆ་ཆོས་ཐམས་ཅད་རང་གི་ངོ་བོས་གྲུབ་པ་ཅུང་ཟད་ཙམ་ཡང་མེད་
པ་གཉིས་ཕྱིན་ཅི་མ་ལོག་པར་ཤེས་ན་ལམ་གྱིས་གནས་སྐབས་སུ་སྦྱིན་སོགས་ཀྱི་སྤྱོད་པ་རླབས་པོ་ཆེས་ཚོགས་
གསོག་པ་དང་སྟོང་པ་ཉིད་ཀྱིས་ལྟ་བ་ཟབ་མོ་ཟུང་འབྲེལ་དུ་ཉམས་སུ་བླངས་པ་ལ་བརྟེན་ནས་འབྲས་བུ་གཟུགས་
ཀྱིས་སྐུ་དང་ཆོས་ཀྱི་སྐུ་གཉིས་ཐོབ་པར་འགྱུར་བས་སྐྱེས་བུ་ཆེན་པོ་པ་རྣམས་ཀྱི་ཐོབ་བྱ་མཐར་ཐུག་པ་ཡིན་
པས༑ ༑ཐོབ་བྱེད་ཀྱི་ཐབས་བསོད་ནམས་ཀྱི་ཚོགས་གསོག་ཚུལ་གྱི་ཉམས་འཁྲིད་སྔོན་དུ་སོང་ཟིན་ནས།
ཡེ་ཤེས་ཀྱི་ཚོགས་གསོག་པའི་ཉམས་ལེན་གྱིས་རིམ་པ་ལ་སྤྱིར་འཕགས་པའི་ཡུལ་དུ་གྲུབ་མཐའ་སྨྲ་བ་བཞི་
སོ་སོར་ཡོད་པས་ན་ལྟ་བ་མི་མཐུན་ཡང་གཙོ་བོ་ནི་དབུ་སེམས་གཉིས་ཀྱིས་ལུགས་འདི་གྲགས་ཆེ་ཞིང་། དེ་
ཡང་རིན་ཆེན་ཕྲེང་བ་ལ། ཆོས་འདི་ཟབ་ཕྱིར་སྐྱེ་བོ་ཡིས། །ཤེས་པར་དཀའ་བ་ཐུགས་ཆུད་དེ། །དེས་
ན་ཐུབ་པ་སངས་རྒྱས་ནས། །ཆོས་བསྟན་པ་ལས་ལོག་པར་གྱུར། །ཅེས་ལས་འབྲས་དང་སྟོང་ཉིད་ཀྱི་
རྣམ་གཞག་མི་འགལ་བར་འཇོག་ཤེས་པའི་གནས་འདི་གཞན་གྱིས་རྟོགས་དཀའ་བས་སངས་རྒྱས་ཀྱིས་ཆོས་
འཁོར་ལོ་བསྐོར་བར་ཞལ་གྱིས་བཞེས་པ་དཀའ་དཀའ་ལྟར་མཛད་ལ། དཀའ་བའི་གནས་དེ་འཁྲུལ་པ་
མེད་པར་སྟོན་པ་པོ་ནི་རྒྱལ་བས་ལང་ཀར་གཤེགས་པའི་མདོ་ལས་ལུང་བསྟན་པའི་དཔལ་མགོན་འཕགས་



156
ལ མ་རིམ་འཇམ་དཔལ་ཞལ་ལུང་།
པ་ཀླུ་སྒྲུབ་ཡིན་ཞིང་། དེ་ཉིད་ཀྱི་རྗེས་སུ་འབྲང་བར་ཁས་འཆེ་བ་མང་ན་ཡང་ཆོས་ཐམས་ཅད་རང་བཞིན་
གྱིས་གྲུབ་པར་ཁས་ལེན་པའིལྟ་བ་ཙམ་གྱིས་ཐར་པའང་འཐོབ་པའི་སྐབས་མེད་པས་དཔལ་ལྡན་ཟླ་བས། སློབ་
དཔོན་ཀླུ་སྒྲུབ་ཞབས་ཀྱིས་ལམ་ལས་ནི། །ཕྱིར་རོལ་གྱུར་ལ་ཞི་བའི་ཐབས་མེད་དོ། །དེ་དག་ཀུན་རྫོབ་
དེ་ཉིད་བདེན་ལས་ཉམས། །དེ་ལས་ཉམས་པས་ཐར་པ་འགྲུབ་ཡོད་མིན། །ཞེས་གསུངས་པའི་ཕྱིར་ན་
མགོན་པོ་ཀླུ་སྒྲུབ་ཀྱི་དགོངས་པ་འཁྲུལ་པ་མེད་པར་རྟོགས་དགོས་པས་དེ་འགྲེལ་བྱེད་གང་གི་རྗེས་སུ་འབྲང་
ན༑ ༑ཇོ་བོ་ཆེན་པོས། སྟོང་ཉིད་གང་གིས་རྟོགས་ཞེ་ན། །དེ་བཞིན་གཤེགས་པས་ལུང་བསྟན་ཅིང་།
ཆོས་ཉིད་བདེན་པ་གཟིགས་པ་ཡི། །ཀླུ་སྒྲུབ་སློབ་མ་ཟླ་གྲགས་ཡིན། །དེ་ལ་བརྒྱུད་པའི་མན་ངག་གིས།
ཆོས་ཉིད་བདེན་པ་རྟོགས་པར་འགྱུར། །ཞེས་དཔལ་ལྡན་ཟླ་བ་གྲགས་པས་བཀྲལ་བའི་རྗེས་སུ་འབྲངས་
ཏེ་ཉམས་སུ་ལེན་པ་ལ་བཞི་བརྒྱ་བའི་འགྲེལ་བ་ལས། དེ་ལ་བདག་ཅེས་བྱ་བ་ནི་གང་ཞིག་དངོས་པོ་རྣམས་
ཀྱིས་གཞན་ལ་རག་མ་ལ་པའི་ངོ་བོ་རང་བཞིན་ཏེ་དེ་མེད་པ་ནི་བདག་མེད་པའོ། །དེ་ནི་ཆོས་དང་གང་ཟག་
གི་དབྱེ་བས་གཉིས་སུ་རྟོག་ཏེ། ཆོས་ཀྱིས་བདག་མེད་པ་དང་གང་ཟག་གི་བདག་མེད་པའོ། །ཞེས་བདག་
མེད་པའི་ཚུལ་གཉིས་པོ་གོ་རིམ་ཇི་ལྟ་བུ་སྙམ་ན། །བསོད་ནམས་མིན་པ་དང་པོར་བཟློག །བར་དུ་བདག་
ནི་བཟློག་པ་དང་། །ཐ་མར་ལྟ་ཞིག་ཀུན་བཟློག་པ། །གང་གིས་ཤེས་དེ་མཁས་པ་ཡིན། །ཞེས་ལས་རྒྱུ་
འབྲས་མེད་པར་བལྟ་བའི་ལྟ་ངན་སོགས་ནི་སྔར་སྐྱེས་བུ་ཆུང་འབྲིང་གི་སྐབས་ནས་བཟློག་ཟིན་པས། རེ་
ཞིག་ཉེས་ཀུན་འབྱུང་བའི་གནས་མེད་ཉིད་རྣམ་པར་བཟློག་ཟིན་གྱིས། ཞེས་གསུངས་ནས། བར་དུ་གང་
ཟག་གི་བདག་དང་ཐ་མར་ཆོས་ཀྱི་བདག་བཟློག་དགོས་པའི་གོ་རིམ་ཉམས་ལེན་མན་ངག་གི་དབང་དུ་མཛད་
ལ༑ ༑གཞུང་ཆེན་པོ་རྣམས་སུ་ཆོས་ཀྱི་བདག་མེད་ཐོག་མར་བྱུང་ནའང་ཕྱག་ལེན་དུ་སྤྱིར་བཏང་དམིགས་
བསལ་ཕྱེད་པའི་གོ་རིམ་མ་ནོར་བ་ནི་གནད་དམ་པ་སྟེ། ལས་འབྲས་ལ་ཡིད་མི་ཆེས་པའི་གང་ཟག་གི་རྒྱུད་
མེད་པའི་ལྟ་བ་མི་སྐྱེས་ཞིང་། གང་ཟག་གི་བདག་ཏུ་འཛིན་པ་མ་བཟློག་ན་ཆོས་ཀྱི་བདག་འཛིན་བཟློག་པར་
མི་ནུས་སོ། །དེས་ན་སྔར་ཆགས་སོགས་ཉོན་མོངས་པ་སོ་སོའི་གཉེན་པོ་རེ་རེས་རང་གི་ངོ་སྐལ་གྱིས་ཉེས་



ལམ་རིམ་འཇམ་དཔལ་ཞལ་ལུང་།
157
པ་སེལ་ཀྱང་། ཉེས་པ་མཐའ་དག་མི་སེལ་བ་ནི་ཉེས་པ་ཐམས་ཅད་ཀྱི་རྩ་བ་མ་རིག་པ་མ་བསལ་བའི་རྐྱེན་
ཡིན་པས་བཞི་བརྒྱ་པ་ལས། ལུས་ལ་ལུས་དབང་ཇི་བཞིན་དུ། །གཏི་མུག་ཀུན་ལ་གནས་གྱུར་ཏེ། །དེ་
ཕྱིར་ཉོན་མོངས་ཐམས་ཅད་ཀྱང་། །གཏི་མུག་བཅོམ་པས་བཅོམ་པར་འགྱུར། །རྟེན་ཅིང་འབྲེལ་པར་
འབྱུང་བ་ནི། །མཐོང་ན་གཏི་མུག་འབྱུང་མི་འགྱུར། །དེ་ཕྱིར་འབད་པ་ཀུན་ཀྱིས་འདིར། གཏམ་དེ་ཁོ་
ན་བསྙད་པར་བྱ། །ཞེས་དཔེར་ན་ཤིང་གི་རྩ་བ་ནས་བཅད་ན་ཡལ་ག་དང་། མེ་ཏོག་མཐའ་དག་བསྐམས་
འགྲོ་བ་ལྟར། བདག་འཛིན་སྤངས་ན་ཉོན་མོངས་པ་ཐམས་ཅད་ཞི་བར་གསུངས་པའི་ཕྱིར་ན་འཇུག་པ་
ལས༑ ༑ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། །ལྟ་ལས་བྱུང་བར་བློ་ཡིས་མཐོང་གྱུར་ཅིང་།
བདག་ནི་འདི་ཡི་ཡུལ་དུ་རྟོགས་བྱས་ནས། །རྣལ་འབྱོར་པ་ཡིས་བདག་ནི་འགོག་པར་བྱེད། །ཅེས་དང་།
རིན་ཆེན་ཕྲེང་བ་ལས། ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །ངར་འཛིན་
ཡོད་ན་ཡང་ལས་ཏེ། །ལས་ལས་ཀྱང་ནི་སྐྱེ་བ་ཡིན། །ཞེས་བདག་མེད་གཉིས་གཏན་ལ་འབེབས་པ་ནི་
ཆོས་ཀྱི་རྒྱལ་པོ་བཙོང་ཁ་པ་ཆེན་པོས་མགོན་པོ་འཇམ་དཔལ་དབྱངས་ལ་གསོལ་བ་བཏབ་པས་ལྟ་བ་རྣམ་
དག་ཐུགས་རྒྱུད་ལ་སྐྱེས་པའི་ཐབས་བསྟན་པ་བཞིན་མངོན་དུ་གྱུར་ན་སློབ་པའི་ཕྱག་བཞེས་ལ་བརྒྱུད་པའི་
རྣམ་གྲངས་སོ་སོར་ཡོད་པའི་མཁས་གྲུབ་དགེ་ལེགས་དཔལ་བཟང་ནས་བརྒྱུད་པ་ལ་སྔོན་འགྲོ་དང་དངོས་
གཞི་གཉིས་ཀྱི་སྒོ་ནས་འཁྲིད་པ་དང་། མཁས་གྲུབ་ཤེས་རབ་སེང་གེ་ནས་བརྒྱུད་པ་ལ་དྲན་པ་བཞི་ལྡན་གྱི་
སྒོ་ནས་འཁྲིད་པའི་ཚུལ་གཉིས། དེ་གཉིས་གང་བྱོས་ཀྱང་ཁྱད་པར་མེད་ནའང་། སྐབས་འདིར་བྱང་
ཆུབ་ལམ་གྱི་རིམ་པའི་ཤེར་ཕྱིན་གྱིས་ཉམས་འཁྲིད་ཀྱི་སྐབས་ཡིན་པས་སྔོན་འགྲོ་རྣམས་གོང་དུ་སོང་ཟིན་
པའི་ཉམས་ལེན་རྣམས་གོ་རིམ་ལྟར་འབྱུང་བའི་དོན་གྱིས་བཏང་སྙོམས་སུ་བཞག་སྟེ་དངོས་གཞིའི་ཉམས་
ལེན་ལ་གང་ཟག་གི་བདག་མེད་ཉམས་སུ་ལེན་པ་དང་། ཆོས་ཀྱིས་བདག་མེད་ཉམས་སུ་ལེན་པ་གཉིས།
དང་པོ་ནི་རྟེན་འབྲེལ་གྱིས་རིགས་པ་ལྟ་བུ་ལ་གནད་གསུམ་དང་། རྣམ་བདུན་གྱིས་རིགས་པ་ལ་གནད་དགུ་
ལ་སོགས་པ་རྣམ་གྲངས་མང་ཞིང་
། ལྷག་མཐོང་ཆེ་ཆུང་སོགས་རྗེས་བདག་ཉིད་ཆེན་པོའི་གསུང་རབ་རྣམས་



158 ལམ་རིམ་འཇམ་དཔལ་ཞལ་ལུང་།
སུ་རྒྱ་ཆེར་གསུངས་ཀྱང་གཙོ་བོར་གནད་བཞི་ལ་བརྟེན་ནས། དཔྱད་པ་མཛད་པ་འདི་ཉིད་ལུགས་འདིའི་
བེང་རྟ་ཆེན་པོ་ཐམས་ཅད་མཁྱེན་པ་ནོར་བཟང་རྒྱ་མཚོ་ཡབ་སྲས་ཀྱི་ཐུགས་ཉམས་སུ་མྱོང་བ་ཞལ་དུ་བརྒྱུད་
པའི་ཉམས་འཁྲིད་ལ་གནད་དུང་པོ་ངར་འཛིན་ལྷན་སྐྱེས་ཀྱིས་ང་ཇི་ལྟར་བཟུང་བའི་ཚུལ་ངེས་པའི་གནས་
ནི་བུདྡྷ་པཱ་ལི་ཏ་ལས། ཆོས་ཐམས་ཅད་བདག་མེད་དོ་ཞེས་པའི་བདག་དང་མེད་རྒྱུའི་དགག་བྱ་གཉིས་པོ་
དེ་བཅེར་གྱི་ངོས་མ་ཟིན་ན་དགྲ་གང་དུ་ཡོད་མ་ཤེས་པར་དམག་འདྲེན་པ་དང་འབེན་རྩད་མ་ཆོད་པར་མདའ་
འཕེན་པ་དང་འདྲ་བས་སྤྱོད་འཇུག་ལས། །བཏགས་པའི་དངོས་ལ་མ་རེག་པར། །དེ་ཡིས་དངོས་མེད་
འཛིན་མ་ཡིན། །ཞེས་དགག་བྱའི་དོན་སྤྱི་ལེགས་པར་བློ་ལ་མ་ཤར་ན་དེ་བཀག་པའི་བདག་མེད་ཀྱི་དོན་
མི་ངེས་པར་གསུངས་པས་གང་ཟག་ཅེས་བྱ་བ་ནི་འགྲོ་བ་རིགས་དྲུགས་དང་ཐེག་པ་གསུམ་གྱིས་སྐྱེས་འཕགས་
ལ་སོགས་པའི་གང་ཟག་རྣམས་ཡིན་ལ། དེ་བློས་བཏགས་པ་མ་ཡིན་པར་རང་ངོས་ནས་ཆུགས་ཐུབ་ཏུ་གྲུབ་
པའི་སྡོད་ལུགས་དེ་བདག་གམ་རང་བཞིན་ཞེས་བྱ་བ་དེ་ཡིན་ནོ། །དེ་ཡང་གཞི་གང་ཟག་གི་སྟེང་དུ་ངའམ་
བདག་འཛིན་ལྷན་སྐྱེས་དེ་ལ་གདགས་གཞིའི་སྟེང་ད་རྟོག་པས་བཏགས་པ་ཙམ་གྱིས་ཁྱད་པར་དུ་བྱས་ནས་
ངར་འཛིན་པ་དང་རང་བཞིན་གྱིས་གྲུབ་པས་ཁྱད་པར་དུ་བྱས་ནས་ངར་འཛིན་པ་དང་དེ་གཉིས་གང་གིས་
ཀྱང་ཁྱད་པར་དུ་མ་བྱས་པའི་ངར་འཛིན་པ་དང་གསུམ་ཡོད་པའི་དང་པོ་ནི་དབུ་མའི་ལྟ་བ་རྒྱུད་ལ་སྐྱེས་པའི་
གང་ཟག་གི་ངར་འཛིན་པའི་བློ། གཉིས་པ་ནི་སྐབས་འདིར་གཉེན་པོས་འཇོམས་པར་བྱེད་རྒྱུའི་ངར་འཛིན་
ལྷན་སྐྱེས་མཚན་ཉིད་པ། གསུམ་པ་ནི་གྲུབ་མཐས་རྒྱུད་མ་བསླད་པའི་སོ་སྐྱེ་རྣམས་ལ་མིང་གིས་བཏགས་
པ་དང་རང་བཞིན་གྱིས་གྲུབ་པའི་དབྱེ་བ་མེད་པས་དེ་རྣམས་ཀྱིས་རྒྱུད་ཀྱི་ང་འཇོག་པའི་ཐ་སྙད་པའི་ཚད་
མ་ཡིན་ལ། དེ་ཡང་རང་ཅག་རྣམས་ཀྱིས་རྒྱུད་ལ་གཉིད་ལོག་པ་དང་མ་ལོག་པའི་གནས་སྐབས་ཐམས་
ཅད་དུ་ངའོ་སྙམ་པའི་བློ་དམ་སྒྲིང་སྒྲིང་པ་ཞིག་ཡོད་ཀྱང་། མེ་ལོང་དང་བྱེད་བཞིན་གྱི་གཟུགས་བརྙན་ལྟར་
བདེ་སྡུག་གི་རྐྱེན་དང་ཕྲད་པ་ན་བློ་མངོན་གྱུར་ཤུགས་ཤིན་ཏུ་ཆེ་ཞིང་། རྐྱེན་དང་མ་ཕྲད་པའི་གནས་སྐབས་
སུ་ཅུང་ཟད་མི་གསལ་བའི་ཚུལ་འདི་འོང་བས་དེ་ལྟའི་ལྟ་འཁྲིད་པ་ཕལ་ཆེར་དག་དེ་ལྟ་བུའི་བློ་མངོན་གྱུར་



ལམ་རིམ་འཇམ་དཔལ་ཞལ་ལུང་། 158
ཡིན་མིན་གྱིས་རྟོག་དཔྱོད་མེད་པར་ངར་འཛིན་ལྷན་སྐྱེས་ཀྱིས་ང་ཇི་ལྟར་བཟུང་ཚུལ་སོགས་ཚིག་སྐམ་རེ་
ལ་བརྟེན་ནས་ཉམས་སུ་ལེན་པ་སྐད་བྱེད་པ་ནི་མིའི་བྱད་དབྱིབས་འོལ་ལེ་བ་ཞིག་མཐོང་བ་ལ་འདི་ནི་ཁ་སང་
གི་རྐུན་མ་ཆེ་གེ་མོའོ་ཞེས་མཛུབ་མོ་འཛུགས་པ་ལྟར་གནད་དུ་ཡེ་མི་འགྲོ་བས་ཐོག་མར་རང་ཉིད་ལ་དངོས་
སུ་གཞན་གྱིས་ཕན་གནོད་བྱས་པའི་བདེ་སྡུག་གི་རྟོག་པ་མངོན་གྱུར་ཡོད་ན་དང་། མེད་ན་སྔར་བྱུང་ཟིན་
པ་ཞིག་བློས་ཡང་ཡང་གསལ་བཏབ་པས། དཔེར་ན་རང་ལ་མི་ཞིག་གིས་བརྐུས་ཁག་ལྟ་བུ་གཙུགས་པའམ་
འདོད་པའི་དོན་ཞིག་འགྲུབ་པར་བྱས་པ་ལྟ་བུ་ལ། ངས་རྐུན་མ་བརྐུ་རྣམ་པ་ཡིད་ཀྱིས་དགུ་ལའང་མེད་ན་
བརྐུས་པའི་ཁག་འདི་ལྟ་བུ་འཛུགས་པ་སྙམ་དུ་ཕ་རོལ་གྱིས་མི་དེ་ལ་ཞེ་སྡང་དྲག་པོ་དང་བཅས་ཏེ་བརྐུས་ཁག་
འཛུགས་ཡུལ་གྱི་ང་ཞིག་སྙིང་གི་དཀྱིལ་ནས་དམ་སྒྲིང་སྒྲིང་བ་མིག་གིས་མཐོང་རྒྱུད་དང་ལག་པས་འཛིན་
རྒྱུ་ཡོད་པ་ལྟ་བུ་འཆར་ལ། དེ་བཞིན་དུ་ཕན་འདི་ལྟ་བུ་བཏགས་བྱུང་སྙམ་པའི་ཕན་འདོགས་ཡུལ་གྱི་ང་ཞིག་
སྙིང་གི་དཀྱིལ་ནས་ལྷང་ལྷང་འཆར་བས་ཚུལ་དེ་གཉིས་པོ་གང་ཡང་རུང་བ་ལ་བརྟེན་པའི་བློ་མངོན་གྱུར་
ཞིག་གིས་ཀུན་རྟོག་རགས་པ་གཞན་རྣམས་བག་ལ་ཞ་བའི་ངར་འཛིན་ལྷན་སྐྱེས་ཇེ་འཕེལ་ལ་འགྲོ་བཅུག་པའི་
མཚམས་ནས་བློ་དེས་ང་ཇི་ལྟར་བཟུང་བའི་ཚུལ་ཞིག་བརྟགས་དགོས་པས། སེམས་གཅིག་པུ་འདི་གའི་
སྟེང་ནས་ངར་འཛིན་པ་དང་དེའི་འཛིན་ཚུལ་གཉིས་ཀ་བརྟགས་པ་ཤིན་ཏུ་དཀའ་ཞིང་། འཛིན་ཚུལ་གྱིས་
བློ་ཤུགས་ཆེ་ན་འཛིན་སྟངས་ཀྱི་ངར་ཆ་ཞིག་ནས་མི་གསལ་བ་ཞིག་འོང་བས་ཇི་ལྟར་བྱེད་ན། ཞི་གནས་
ལ་གོམས་པའི་མཐུས་དཔྱད་འཇོག་གི་དམིགས་པ་གང་ཡིན་གྱིས་ཐོག་ཏུ་འདྲིལ་བ་ཞིག་འོང་བས། སངས
རྒྱས་ཀྱི་གཟུགས་སོགས་ལ་དམིགས་པ་གཏོད་པ་ལྟ་བུའི་ཚབ་ལ་ངའོ་སྙམ་པའི་བློ་མངོན་གྱུར་དེ་འཆར་བཅུག་
ནས་སེམས་བྱིངས་པོ་དེ་ལ་གསལ་བའི་ངར་ཆ་དང་བཅས་པའི་སྒོ་ནས་གནས་བཞིན་དུ་བློའི་ཟུར་ཞིག་གིས་
འཛིན་ཚུལ་དང་གང་དུ་བཟུང་བ་ལྟ་བ་ནི་མི་གཉིས་ལམ་ལ་གཤིབས་ནས་འགོ་བའིཚེ་མིག་དངོས་གཞིས་ལམ་
ལ་བལྟ་བ་དང་མིག་ཟུར་གྱིས་གྲོགས་ལ་བལྟ་བ་ལྟ་བུ་ཡིན་གསུང་། འདི་ཕན་ཆད་ལ་ངའོ་སྙམ་པའི་ང་དེ་
སྙིང་གི་དཀྱིལ་དུ་ཡོད་པ་འདྲ་བ་ཞིག་ལས་གང་གིས་སྟེང་དུ་གྲུབ་མ་ངེས་པ་ལ་འདི་ནས་བཟུང་བློའི་ཟུར་གྱིས་



160 ལམ་རིམ་འཇམ་དབལ་ཞལ་ལུང་།
ལེགས་པར་བརྟགས་པས་རེས་ལུས་ཀྱིས་སྟེང་དུ་ཡོད་པ་འདྲ་བ། རེས་སེམས་ཀྱི་སྟེང་དུ་ཡོད་པ་འདྲ་བ།
རེས་ཕུང་པོ་གཞན་རྣམས་སོ་སོའི་སྟེང་དུ་ཡོད་པ་འདྲ་བ་སོགས་འཚར་ཚུལ་སྣ་ཚོགས་པ་ཞིག་བྱུང་བའི་མཐར་
ལུས་སེམས་གཉིས་པའོ་འདི་ཆུ་དང་འོ་མ་འདྲེས་པ་ལྟ་བུ་དབྱེར་མི་ཕྱེད་པ་ཞིག་གི་སྟེང་ནས་ང་དེ་ངའི་ངོས་
ན་ཡོད་པའི་རང་བཞིན་གྱིས་གྲུབ་པའི་ཚུགས་སེ་བ་གདོད་མ་ནས་གྲུབ་པ་ཞིག་ངོས་ཟིན་འོང་བས་དེ་ནི་གནད་
དང་པོ་དགག་བྱ་ངེས་པ་ཡིན་པས་འདི་ལ་མྱོང་བ་གཏིང་མ་ཕྱིན་གྱིས་བར་ལ་དཔྱད་དོ། །དེ་ལྟར་རྒྱུད་ལ་
སྐྱེས་པ་ནས་ངར་འཛིན་ལྷན་སྐྱེས་ཀྱིས་བཟུང་བའི་ང་དེ་ངེས་པ་ཡིན་ན་དཔྱད་པ་བྱས་པ་ཙམ་གྱིས་ངེས་ཤེས་
རྙེད་དུ་འགྲོ་ལ། མིན་ན་རང་ཚུགས་མི་ཐུབ་པར་ཞིག་འགྲོ་བ་ས་ཚིག་གསལ་ལས། བདག་ཏུ་འཛིན་པའི་
ཡུལ་དེ་ཡང་ཕུང་པོའི་རང་བཞིན་ཅན་ནམ་ཕུང་པོ་ལས་ཐ་དད་པ་ཞིག་ཏུ་འགྱུར་གྲང་། ཞེས་ང་དེ་ཕུང་པོ་
ལྔ་སོ་སོར་མ་ཕྱེ་བའི་སྟེང་དེ་ནས་དབྱེར་མེད་པའི་ཚུལ་གྱིས་གྲུབ་པ་འདྲ་བ་ཞིག་བྱུང་ཡང་། དཔེར་ན་བུམ་
པ་ལྟ་བུ་གཞིག་གཅིག་ལ་སོ་སོ་བ་དང་དབྱེར་མེད་པ་ཞེས་བྱ་བའི་ཐ་སྙད་བྱར་མེད་ལ། འདིར་ང་དང་ཕུང་
པོ་ཞེས་གདགས་གཞིག་དང་བཏགས་ཆོས་ཀྱི་རྣམ་པ་ཞིག་བྱུང་བས་ཕུང་པོ་ལྔའི་སྟེང་དུ་ངར་རང་བཞིན་གྱིས་
ཚུགས་ཐུབ་ཏུ་གྲུབ་པ་འདི། ང་དང་ཕུང་པོ་ལྔ་པོ་དེ་གཅིག་དང་ཐ་དད་གང་རུང་དུ་མེད་པའི་ཕུང་གསུམ་
པ་ཞིག་ཡིན་ནམ་སྙམ་དུ་རྩད་པ་ན། ཆོས་གཞན་གྱིས་དངོས་པོ་ལ་དཔེར་བྱས་པས་མཐར་ཕུང་གསུམ་པ་
མེད་པར་རྟོགས་ནས་གཅིག་དང་ཐ་དད་གང་རུང་ལས་མེད་པར་ཐག་ཆོད་པནི་ཁྱབ་པ་ངེས་པའི་གནད་ཡིན་
པས་སྔར་གདུགས་གཞི་ཕུང་པོའི་སྟེང་དུ་བཏགས་ཆོས་ང་དེ་ཚུགས་ཐུབ་ཏུ་དབྱེ་བ་མེད་པར་ཡོད་ཡོད་འདྲ་
བ་དེ་གནད་གཉིས་པ་འདིའི་ཉམས་ལེན་བྱས་པས་སྔོན་མའི་ངེས་ཤེས་དེས་ཚོ་མ་ཐུབ་པར་གཅིག་དང་ཐ་
དད་གང་རུང་དུ་ཐེ་ཚོམ་པ་ཡིན་པ་དེ་ག་མྱོང་བ་ཅུང་ཟད་ཐོན་པ་ཡིན་ནོ། །དེ་ནས་གཅིག་དང་ཐ་དད་གང་
རུང་དུ་ཐེ་ཚོམ་པས་མི་ཆོག་པར་ཐག་གཅོད་དགོས་པས། བདེན་འཛིན་ལྷན་སྐྱེས་ཀྱིས་བཟུང་བའི་ང་དེས་
ལུས་སེམས་གཉིས་དང་གཅིག་ཏུ་གྲུབ་བམ་སྙམ་དུ་བརྟགས་པ་ན་ལུས་དང་གཅིག་གམ་སེམས་དང་གཅིག་
གང་རུང་ཞིག་ལས་འོས་མ་འདས། ལུས་དང་གཅིག་ན་ངའི་ལུས་ཞེས་ཁྱད་གཞི་ཁྱད་ཆོས་སྦྱར་བའི་སྒོ་



ལམ་རིམ་འཇམ་དཔལ་ཞལ་ལུང་། 161
ནས་སྨོས་མི་རིགས་པར་ངའི་ང་ཞེས་པའམ་ལུས་ཀྱིས་ལུས་ཞེས་བརྗོད་དགོས་ལ། དེ་བཞིན་དུ་སེམས་
ལ་ཡང་མཚུངས་པར་ངེས་ཤེས་བསྐྱེད། དེ་ལྟར་བསམས་པ་ན་ངག་གི་བརྗོད་ཚུལ་ཙམ་དུ་སོང་བ་ཧ་ཅང་
ངེས་པ་མ་རྙེད་ན་འདི་སྙམ་དུ། རྩ་ཤེ་ལས། ཉེ་བར་ལེན་པ་མ་གཏོགས་པའི། བདག་ཡོད་མ་ཡིན་བྱས་
པའི་ཚེ། །ཉེ་བར་ལེན་ཉིད་བདག་ཡིན་ན། །ཁྱོད་ཀྱི་བདག་ནི་མེད་པ་ཡིན། །ཞེས་ང་དང་ཕུང་པོ་རང་
བཞིན་གྱིས་གཅིག་པས་ན་དབྱེ་བ་གཏན་མེད་པའི་ཆ་ཐམས་ཅད་གཅིག་པར་འགྱུར། དེས་ན་ཆ་མེད་པ་
ལས་འོས་མེད་པས་ཆ་མེད་གཅིག་གི་སྟེང་ནས་ང་ཞེས་ཕུང་པོ་ལྔའི་ཉེ་བར་ལེན་པ་པོ་ཞིག་དང་དེའི་བླང་བྱར་
གྱུར་བའི་ཕུང་པོ་ལྔ་པོ་ལྔ་ཞེས་ཐ་དད་པ་གཉིས་སུ་འཇོགས་ཏུ་མེད་པས་བདག་གི་ལུས་དང་བདག་གི་ཕུང་
པོ་ཞེས་ཁས་བླངས་པ་དོན་མེད་དུ་འགྱུར་རོ་སྙམ་དུ་བསམ། དེས་ཀྱང་རྡོ་རུས་འཕྲོད་པ་ཞིག་མ་བྱུང་ན་
ང་དང་ལུས་གཉིས་གཅིག་ཡིན་པའི་རྒྱུ་མཚན་གྱིས་ཤི་བའི་འོག་ཏུ་ལུས་མེར་སྲེག་པའི་ཚེ་ང་ཡང་མེར་སྲེག་
དགོས་པའམ། ང་ཡང་སྲིད་ཕྱི་མར་ཉིང་མཚམས་སྦྱོར་བ་བཞིན་དུ་ལུས་ཀྱང་ཉིང་མཚམས་སྦྱོར་དགོས།
ཡང་ན་ལུས་དེ་ཉིད་མཚམས་སྦྱོར་རྒྱུ་མེད་པ་བཞིན་དུ་ང་ཡང་ཉིང་མཚམས་སྦྱོར་རྒྱུ་མེད་པའི་གནོད་བྱེད་
འབབ་པར་བསམ། དེ་ལྟར་བསྒོམས་པས་ལུས་དང་གཅིག་པ་ཞིག་མིན་ནམ་སྙམ་དུ་འོང་བས་དེས་ན་སེམས་
དང་གཅིག་གམ་སྙམ་དུ་སེམས་ནང་གོས་མེད་ན་འཁྱག་པ་དང་ཟས་སྐོམ་མེད་ན་ལྟོགས་སྐོམ་གྱིས་སྡུག་བསྔལ་
འབྱུང་བས་ཤི་བའི་འོག་ཏུ་སེམས་གཟུགས་མེད་ཁམས་སུ་སྐྱེས་ན་དེའི་ཚེ་ཡང་ང་དང་གཅིག་པའི་ཕྱིར་ཟས་
གོས་སོགས་གཟུགས་རགས་པ་ལས་ལོངས་སྤྱོད་དགོས་པའི་ཉེས་པ་བསམ་མོ། །འདི་ཙམ་ལས་དང་པོ་
པ་ལ་སྐྱོང་བདེ་ཞིང་འཚམ་མོད། ཤེས་རབ་ཀྱིས་འཆུན་ན་ཅུང་ཟད་སྤྲོས་པ་མཐའ་ཆོད་པས་འཇུག་པ་ལས།
གལ་ཏེ་ཕུང་པོ་བདག་ན་དེ་ཕྱིར་དེ། །མང་བས་བདག་དེ་དག་ཀྱང་མང་པོར་འགྱུར། །ཞེས་ཕུང་པོ་ལྔ་
ཡོད་པ་བཞིན་དུ་ང་ཡང་ལྔར་འགྲོ་བའམ། ང་གཅིག་ལས་མེད་པ་ལྟར་ཕུང་པོ་ལྔ་མི་འཐད་པའི་རིགས་པས་
བདག་མང་པོར་ཐལ་བའི་གནོད་པ་རྣམས་བསམ། དེ་བཞིན་དུ་རྩ་ཤེས་ལས། གལ་ཏེ་ཕུང་པོ་བདག་ཡིན་
ན༑ ༑སྐྱེ་དང་འཇིག་པ་ཅན་དུ་འགྱུར། །ཞེས་ཕུང་པོ་ལྔ་རང་བཞིན་གྱིས་སྐྱེ་འཇིགས་བྱེད་པས་ང་ཡང་



162 ལམ་རིམ་འཇམ་དཔལ་ཞལ་ལུང་།
དེ་ལྟར་སྐྱེ་འཇིག་བྱེད་པར་ཁས་ལེན་དགོས། དེས་ན་སྐྱེ་བ་སྔོན་མའི་ང་དང་ཚེ་འདིའི་ང་གཉིས་གཅིག་དང་
ཐ་དད་གང་རུང་ལས་མ་འདས་ལ། གཅིག་ན་རང་བཞིན་གྱིས་གཅིག་པའི་ནུས་པས་སྐྱེ་བ་སྔོན་པའི་ང་དུད་
འགྲོར་གྱུར་བའི་གླེན་ལྐུགས་དང་བཀོལ་སྤྱོད་ཀྱི་སྡུག་བསྔལ་རྣམས་སྐྱེ་བ་འདིའི་ང་མིར་གྱུར་པའི་གནས་
སྐབས་སུ་ཡང་མྱོང་དགོས་ལ། ཚེ་འདིའི་མིའི་བདེ་བ་རྣམས་ཀྱང་སྔོན་མའི་དུད་འགྲོ་ལ་མྱོང་དགོས་པ་
ཧ་ཀྱང་ཐལ་བ་སོགས་བསམ། དེ་བཞིན་དུ་འཇུགས་པ་ལས། གང་དག་རང་མཚན་ཉིད་ཀྱིས་སོ་སོ་བ།
དེ་དག་རྒྱུད་གཅིག་གཏོགས་པ་རིགས་མ་ཡིན། །ཞེས་སྐྱེ་བ་སྔོན་མའི་ང་དང་རྗེས་མའི་ང་རང་བཞིན་གྱིས་
ཐ་དད་པ་ཡིན་ན་གཏན་ནས་འབྲེལ་མེད་པའི་ཐ་དད་པ་ཡིན་པས། དེས་ན་བདག་སྐྱེས་བ་སྔོན་མ་འདི་ལྟ་
བུར་སྐྱེས་ཞེས་དྲན་པ་ཡང་མི་རིགས་ཏེ། ལྷས་བྱིན་གྱིས་སྐྱེ་བ་སྔོན་མ་མཆོད་སྦྱིན་དུ་སྐྱེས་པ་མི་དྲན་པ་
བཞིན་ནོ། །གཞན་ཡང་བདག་ཉིད་འགྲོར་སྐྱེ་བའི་ལས་བསགས་པ་ཡང་བྱས་པ་ཆུད་ཟོས་པར་འགྱུརཏེ།
དེའི་འབྲས་བུ་མངོན་མཐོའི་རྣམ་སྨིན་རྣམས་གཞན་གྱིས་ལོངས་སྤྱད་ནས་རང་ལ་མྱོང་རྒྱུ་མེད་པས་སོ། །ཅིའི་
ཕྱིར་ན་ལས་བྱེད་པ་པོ་དང་འབྲས་བུ་མྱོང་བ་པོ་གཉིས་གཞི་ང་ཙམ་གཅིག་གི་སྟེང་དུ་མ་འདུས་པར་འབྲེལ་
བ་མེད་པའི་ཕྱིར་རོ། །དེས་ན་ཚེ་སྔོན་མ་བསགས་པའི་ལས་དེས་ཚེ་འདིར་ཕན་གནོད་འབྱུང་ན་ལས་མ་
བྱས་པ་དང་ཕྲད་པར་འགྲོ་ཞིང་ཕན་གནོད་མི་འབྱུང་ན་ཚེ་འདིར་དགེ་སྡིག་ལ་སྤང་བླང་བྱས་པར་དགོས་
པ་མེད་དེ་དེའི་འབྲས་བུ་ཕྱི་མའི་ང་ལ་མི་སྨིན་པ་སོགས་བསམས་པས་གནད་གསུམ་པ་བདེན་པའི་གཅིག་
བྲལ་ངེས་པའི་གནད་ལ་ངེས་པ་རྙེད་ནས། ད་ང་དང་ཕུང་པོ་ལྔ་ཐ་དད་པ་ལས་འོས་མི་འདུག་སྙམ་པ་ན།
འཇུག་པ་ལ། དེ་ཕྱིར་ཕུང་པོ་ལས་གཞན་བདག་མེད་དེ། །ཕུང་པོ་མ་གཏོགས་དེ་འཛིན་མ་གྲུབ་ཕྱིར། །ཞེས་
རང་བཞིན་གྱིས་གྲུབ་པའི་ཐ་དད་དེ་ལ་བྲལ་མེད་ཅིག་དགོས་པས། ཕུང་པོ་ལྔ་པོ་ནང་ཕན་ཚུན་ནས་འདི་
ནི་གཟུགས་ཀྱི་ཕུང་པོའོ་ཞེས་སོགས་སོ་སོར་ངོས་འཛིན་རྒྱུ་ཡོད་པ་ལྟར་ཕུང་པོ་ལྔ་བསལ་བའི་འོག་ཏུ་འདི་
ནི་ངའོ་ཞེས་ངོས་འཛིན་རྒྱུ་དགོས་པ་ལ་ཕྲ་ཞིབ་གང་ལ་དཔྱད་ཀྱང་ཡེ་ནས་མི་རྙེད་ལ། མི་རྙེད་པའི་ཚུལ་
དེ་ཡང་མི་རྙེད་ཅེས་པའི་ཚིག་སྐམ་ཙམ་གྱི་རྗེས་ཟློས་བྱས་པས་མི་ཆོག་པར། དཔེར་ན་བ་ལང་ལྟ་བུ་ཞིག་



ལམ་རིམ་འཇམ་དཔལ་ཞལ་ལུང་། i63
བོར་བའི་ཚེ་ལུང་པ་ཆེ་གེ་མོ་འདིའི་ནང་དུ་མེད་དོ་ཞེས་པའི་ཚིག་ཙམ་ལ་བདེན་པར་བཟུང་བ་མ་ཡིན་པའི་
རང་གིས་ལུང་པ་འདིའི་ཕུ་འདའ་བར་གསུམ་ལ་བཙལ་བས་མ་རྙེད་པ་ཁོ་ཐག་ཆོད་པ་ལྟ་བུར། འདིར་ཡང་
མཐའ་མ་ཆོད་ཀྱི་བར་དུ་བསྒོམས་པས་ངེས་པ་རྙེད་དེ། འཇུག་པ་ལས། གང་ཕྱིར་བྱེད་པོ་མེད་ཅན་ལས་
མེད་པ། །དེ་ཕྱིར་བདག་གི་བདག་མེད་པར་ཡོད་མིན། །དེ་ཕྱིར་བདག་དང་བདག་གི་སྟོང་ལྟ་བས། །རྣལ་
འབྱོར་པ་དེ་རྣམ་པར་གྲོལ་བར་འགྱུར། །ཞེས་དེ་ཕན་ཆད་དུ་ང་ཞེས་བདེན་པར་གྲུབ་པའི་མིག་གིས་མཐོང་
རྒྱུའམ༑ ༑ལག་པས་འཛིན་རྒྱུ་ཡོད་པ་འདྲ་བ་དེ་མ་རྙེད་པར་སྟོང་ཆམ་གྱིས་སོང་བ་ན་དབུ་མའི་ལྟ་བ་དང་
པོར་རྙེད་པ་ཡིན་གསུང་། འདིར་ཡང་ཐོས་བྱུང་གི་བློས་དང་པོར་རྙེད་པ་དེ་བསམས་བྱུང་གི་བློས་ཉམས་
སུ་བླངས་པས་བསྒོམས་བྱུང་གིས་འཐོབ་ཚུལ་སྔར་ཞི་གནས་ཀྱིས་སྐབས་ལྟར་ལྷག་མཐོང་མཚན་ཉིད་པ་
མ་ཡིན་ཡང་། ཚེས་གཉིས་ཀྱི་ཟླ་བ་ལྟར་ལྟ་བ་ཕྲ་མོ་རྙེད་པ་དེའོ། །འདིའི་དུས་ཚེ་སྔོན་མ་ནས་སྟོང་ཉིད་
ལ་བག་ཆགས་མེད་པ་ཞིག་ཡིན་ན་ལག་ཏུ་ཡོད་པའི་དངོས་པོ་གློ་བུར་དུ་སྟོར་བ་ལྟ་བུའི་སྣང་བ་དང་། བག་
ཆགས་ཡོད་པ་ཞིག་ཡིན་ན་ལག་ཏུ་ཡོད་པའི་ནོར་སྟོར་བ་གློ་བུར་དུ་རྙེད་པ་ལྟ་བུའི་ཉམས་འཆར་རོ། །དེ་
ལྟར་བདག་མེད་པའི་ལྟ་བ་གཏན་ལ་ཕབ་ཟིན་པའི་རྗེས་སུ་ཇི་ལྟར་སྐྱོང་བའི་ཚུལ་ནི་སྔར་ཞི་གནས་ཀྱི་སྐབས་
ལྟར་སྦྱོར་བའི་ཆོས་དྲུག་བསྟེན་པ་ལུས་ཀྱི་སྤྱོད་ལམ་དང་དྲན་ཤེས་རྣམས་འདིར་ཡང་བླངས་ཏེ་སྒོམ་པའི་
ཚུལ་ལ། ལ་ལ་དག་ལྟ་བའི་དཔྱད་པ་ཚར་རེ་སྔོན་དུ་བཏང་བའི་མཐར་ཅི་ཡང་ཡིད་ལ་མི་བྱེད་པའི་དེ་ཁོ་
ན་ཉིད་སྐྱོང་བ་དང་། འགའ་ཞིག་སྔར་དཔྱད་པ་བྱས་པའི་ལྟ་བ་དེ་དྲན་པ་ཙམ་གྱི་སྟེང་དུ་འཇོག་པ་སོགས་
རྣམ་གྲངས་མང་དུ་བྱུང་བའང་། ཞི་གནས་སྐྱོང་ཚུལ་ལས་དམིགས་པ་ཁྱད་པར་བ་བྱུང་ཞིང་། པོཏོ་བའི་
བེའུ་བུམ་ལས། ཁ་ཅིག་ཐོས་བསམ་དུས་ན་རིགས་པས། །རང་བཞིན་མེད་པ་གཏན་ལ་ཕབ་ལ། །སྒོམ་
དུས་མི་རྟོག་འབའ་ཞིག་བསྒོམ་ཟེར། །དེ་ལྟ་ན་ནི་འབྲེལ་མེད་སྟོང་ཉིད། །ལོགས་སོ་བསྒོམས་ཕྱིར་གཉེན་
པོར་མི་འགྱུར། །དེ་ལྟ་བས་ན་སྒོམ་དུས་ཉིད་ནའང་། །གཅིག་དང་དུ་བྲལ་རྟེན་འབྲེལ་ལ་སོགས། །གང་
ལ་གོམས་པས་སོ་སོར་བརྟག་ཅིང༌། །ཅུང་ཟད་མི་རྟོག་ཉིད་དུའང་གནས་བྱ། །དེ་ལྟར་བསྒོམ་ན་ཉོན་



164 ལ མ་རིམ་འཇམ་དཔལ་ཞལ་ལུང་།
མོངས་གཉེན་པོ། །ལྷ་གཅིག་རྗེས་སུ་འབྲང་བར་འདོད་ཅིང་། །ཕ་རོལ་ཕྱིན་ལུགས་སྤྱོད་པར་འདོད་པས།
ཤེས་རབ་སྒོམ་པའི་ལུགས་ནི་འདི་ཡིན། །དེ་ཡང་གང་ཟག་བདག་མེད་གོམས་པས། །དེ་ནས་དེ་ལྟར་
རྗེས་སུ་འཇུག་བྱ། །ཞེས་སྒོམ་ཆེན་དུ་རློམ་པ་མང་པོ་ཞིག་གིས་རིགས་པས་ལྟ་བ་གཏན་ལ་ཕབ། སྒོམ་
པའི་དུས་སུ་མི་རྟོག་པ་འབའ་ཞིག་བསྒོམ་ཟེར་བ་ནི། གཞི་ལ་སྡོད་དུས་རྟ་ལེགས་པར་གསོས་ནས་བྱེས་
ལ་འགྲོ་དུས་རྐང་ཐང་ལ་འགྲོ་ཟེར་བ་དང་ཁྱད་པར་ཅི་ཡང་མེད་པས་ཞི་གནས་ལ་བརྟེན་ནས་ལྷག་མཐོང་
སྒྲུབ་ཚུལ་གྱི་གནད་ཅུང་ཟད་མ་གོ་བའི་རང་མཚང་དུ་ཟད་དོ། །དེས་ན་ཞི་གནས་ཀྱི་སྐབས་སུ་མི་རྟོག་པ་
དགོས་ཤིང་རྟོག་པ་དགག་གཅེས་པའི་དོན་སྐུ་གཟུགས་ལྟ་བུ་དམིགས་གཏོད་པའི་ཡུལ་དེ་ག་ལ་གཞན་པའི་
རྟོག་པ་གཞན་དུ་མི་འཕྲོ་བའི་དོན་ཡིན་གྱི། རྟོག་པ་ཡིན་ཚད་དགག་ན་དེ་བཞིན་གཤེགས་པའི་སྐུའི་རྣམ་པ་
ཡིད་ལ་བྱེད་པ་དེ་ག་རྟོག་པ་ཡིན་པས། དེ་ཡང་བཀག་ན་དམིགས་པ་སྟོར་བར་གྱུར་བ་ཡིན་མོད། མི་རྟོག་
པའི་འཁྲུལ་གཞིའི་ལོག་རྟོག་དེས་དྲངས་ནས་བདག་མེད་པའི་དོན་ལ་སོ་སོར་དཔྱོད་པ་ཐམས་ཅད་རྟོག་པ་
ཡིན་པས་སྒོམ་གྱི་དུས་སུ་མི་བྱེད་སྙམ་པ་ཞི་གནས་ཀྱི་དོན་མ་གོ་བར་སོང་བའི་རྒྱུ་མཚན། ཞི་གནས་ཀྱི་
རྩིས་ཟིན་པའི་སྒོ་ནས་ཤེས་རབ་ཀྱིས་སོ་སོར་དཔྱད་པ་ལ་བརྟེན་ནས་ཆགས་སོགས་ཉོན་མོངས་པའི་རྟོག་
པ་གཞན་དུ་མི་འཕྲོ་བར་གང་ཉམས་སུ་ལེན་རྒྱུའི་སྤྱད་སྒོམ་ཤིན་ཏུ་གསལ་བ་ཞིག་འོང་ལ། ཞི་གནས་བརྟན་
པ་ཙམ་གྱིས་ལྷག་མཐོང་གི་ཤེས་རབ་སྟོབས་ཆེའོ། །དེ་ཡང་ཞི་གནས་མ་གྲུབ་གོང་དུ་དཔྱད་འཇོག་སྤེལ་
མར་བྱས་ན་ཞི་གནས་ཀྱི་གེགས་བྱེད་ནའང་ཞི་གནས་ཐོབ་ཟིན་པའི་འོག་ཏུ་དཔྱད་དྲགས་པས་གནས་ཆ་ལ་
ཅུང་ཟད་གནོད་པའི་ཉམས་བྱུང་ན་འཇོག་སྒོམ་དང་། འཇོག་སྒོམ་མང་བས་དཔྱོད་སྙིང་མི་འདོད་པ་བྱུང་
ན་དཔྱད་སྒོམ་སྤེལ་མར་བྱ་ཞིང་། དཔྱོད་པའི་ཚེ་བདག་མེད་པའི་དོན་དང་འཇོག་པའི་ཚེ་མི་རྟོག་པ་དང་
ལྷ་སྐུ་ལྟ་བུར་འཇོག་པའི་གང་དྲན་དྲན་གྱིས་གོ་མི་ཆོད་པར། དཔྱད་སྒོམ་གྱི་དུས་བདག་མེད་པའི་དོན་ལ་
བསམས་པ་དེ་འཇོག་སྒོམ་གྱི་དུས་སུ་བདག་རང་བཞིན་གྱིས་གྲུབ་པ་མེད་པ་ལས་གཞན་དུ་མི་རྟོག་པའི་རྩེ་
གཅིག་ཏུ་མཉམ་པར་བཞག་པ་ཞིག་དགོས་ཀྱི། མི་རྟོག་པ་གང་བྱུང་གིས་མི་ཆོག་སྟེ། སྒོམ་རིམ་ཐ་མ་



ལམ་རིམ་འཇམ་དཔལ་ཞལ་ལུང་། 165
ལས༑ ༑དེ་ལྟ་བས་ན་དམ་པའི་ཆོས་ལ་ཡང་དྲན་པ་མེད་པ་དང་ཡིད་ལ་བྱེད་པ་མེད་པ་དེ་ཡང་ཡང་དག་
པར་སོ་སོར་རྟོག་པ་སྔོན་དུ་འགྲོ་བ་ཡིན་པར་བལྟ་བར་བྱ་སྟེ། གང་གི་ཕྱིར་ཡང་དག་པར་སོ་སོར་རྟོག་པ་
ཉིད་ཀྱིས་དྲན་པ་མེད་པ་དང་ཡིད་ལ་བྱེད་པ་མེད་པར་བྱེད་ནུས་ཀྱི། གཞན་དུ་མ་ཡིན་ནོ་ཞེས་སོ། །དེ་
ལྟར་ན་མཁས་གྲུབ་དགེ་ལེགས་དཔལ་བཟང་པོའི་རྗེས་འབྲང་རྣམས་གནད་བཞིའི་དཔྱད་པས་དྲངས་ཏེ་ང་
མེད་པར་ལྷང་གི་ངེས་པ་ན་ངེས་ཤེས་དེ་གའི་རྒྱུན་འཐུད་ཅིང་གནད་བཞིའི་དཔྱད་པ་ཡང་ཡང་དྲན་ཙམ་བྱས་
ནས་ཉམས་སུ་ལེན་དགོས་ཀྱི། ང་སྣང་ཚུལ་ལྟར་མེད་སྙམ་དུ་སྒོམ་པ་དང༌། སྣང་ཚུལ་དེ་ལྟར་གྲུབ་པ་
མེད་སྙམ་དུ་སྒོམ་པ་ནི་ཕྱིན་ཅི་ལོག་ཡིན་པར་འཆད་ལ། མཁས་གྲུབ་ཤེས་རབ་སེང་གེའི་བརྒྱུད་འཛིན་
ལ་ལ་ངེས་པ་དྲངས་ཟིན་ནས་སྣང་ཚུལ་དེ་ལྟར་གྲུབ་པ་མེད་སྙམ་དུ་སྒོམ་པར་བཞེད་པའི་ལུགས་སྲོལ་མང་
དུ་བྱུང་མོད། སྙིང་པོར་དྲིལ་ན་སྔར་གནད་བཞིའི་དཔྱད་པ་ཐོས་བསམ་གྱིས་གཏན་ལ་ཕབ་ཟིན་ནས་སྒོམ་
པའི་ཚེ་ངའོ་སྙམ་པའི་སྙིང་གི་དཀྱིལ་ནས་དམ་སྒྲིང་སྒྲིང་འཛིན་པའི་བློ་དེས་བཟུང་བ་ལྟར་གྱི་ང་དེ་ཕུང་པོའི་
སྟེང་དུ་རང་བཞིན་གྱིས་གྲུབ་པ་མེད་པར་ལྷང་གིས་ངེས་བྱུང་བ་ན་དེ་ཉིད་དམིགས་པ་དངོས་ཡིན་པས་དྲན་
པས་མ་བརྗེད་པར་བྱས། ཤེས་བཞིན་གྱིས་ངར་འཛིན་པའི་རྟོག་པ་བཅད་མ་བཅད་ཀྱི་བྱ་ར་བྱེད་ཅིང་ང་
རང་བཞིན་གྱིས་མ་གྲུབ་པའི་ཚུལ་ལ་གསལ་འདེབས་དགོས་པ་བྱུང་ན་ཅུང་ཟད་དཔྱད་པའི་སྒོ་ནས་ཚུལ་
དེ་ལྟར་དུ་གྲུབ་པ་མེད་སྙམ་དུ་མཉམ་པར་བཞག །དེའི་ཚེ་སྔར་ནས་བདག་འཛིན་གྱི་རྟོག་པ་ལ་གོམས་ཆེ་
བའི་ཤུགས་ཀྱིས་ཞི་གནས་ཀྱི་སྐབས་ཀྱི་སེམས་གནས་དགུ་ལྟར་བསྒྲིམས་ཏེ་ཉམས་སུ་བླངས་ཀྱང་ངར་འཛིན་
པའི་བློ་ཤུགས་ཆེ་ཞིང་མང་བས། དེའི་བར་བར་ལ་ང་བདེན་པར་མེད་སྙམ་པ་ཅུང་ཟད་རེ་ལས་མི་འོང་།
དེ་ནས་རིམ་གྱིས་གོམས་པ་ན་ང་བདེན་མེད་དུ་བལྟ་བའི་བློའི་བར་ཐམས་ཅད་བདེན་འཛིན་གྱིས་ཡང་ཡང་
གཅོད་པས་ཆད་པའི་ཚུལ་དུ་འོང་། དེ་ནས་བདེན་འཛིན་གྱི་བློ་སྐྱེས་མ་ཐག་ནས་དྲན་འཛིན་ཅུང་ཟད་ཙམ་
གྱིས་བཟློག་ནུས་པས་ཆད་པ་མེད་པའི་ཚུལ་དུ་འོང་། དེ་ནས་སེམས་གནས་དགུ་པ་ལྟར་མངོན་པར་འདུ་
བྱེད་པ་ལ་མ་བལྟོས་པར་འབད་རྩོལ་གློད་དེ་སྒོམ་པ་འདི་ནས་ཞི་ལྷག་ཟུང་འབྲེལ་རྗེས་མཐུན་པའམ་ཆ་ཕྲ་



i66
ལམ་རིམ་འཇམ་དཔལ་ཞལ་ལུང་།
མོ་ཡིན་ལ། དེའི་ཚེ་དཔེར་ན་ནམ་མཁའ་ཞེས་པ་བར་སྣང་གི་སྐྱ་སེང་སེང་བའི་སྟེང་དུ་དགག་བྱ་ཐོགས་
རེག་དང་བྲལ་བ་ཙམ་ལ་བཞག་པ་ལྟར་དགག་བྱ་བདེན་གྲུབ་བཀག་ཙམ་གྱི་སྟོང་སང་མེད་དགག་ལ་ཆོས་
གཞན་གྱིས་བར་མ་ཆོད་པར་རྩེ་གཅིག་ཏུ་མཉམ་པར་འཇོག་པ་ནི་མཉམ་གཞག་ནམ་མཁའ་ལྟ་བུའི་སྦྱོང་
ཚུལ་རྣལ་མ་ཡིན་ལ། སོ་སོར་དཔྱད་པ་ལ་བརྟེན་པའི་རང་སྟོབས་ཀྱིས་ཞི་གནས་དྲངས་ཏེ་ཡིད་ལ་བྱེད་
པ་མེད་པའམ་མི་རྟོག་པ་ཡང་འདི་ཉིད་ལ་ངོས་འཛིན་ནོ། །འོ་ན་མི་རྟོག་པའི་རྒྱུ་ལ་རྟོག་པ་སྣ་ཚོགས་སུ་འཕྲོ་
ཞིང་དཔྱད་པ་དེས་མི་འོང་ངམ་སྙམ་ན། འོད་སྲུང་འདི་ལྟ་སྟེ། དཔེར་ན་ཤིང་གཉིས་རླུང་གིས་དྲུད་པ་
དེ་ལས་མེ་བྱུང་སྟེ། བྱུང་ནས་ཤིང་གཉིས་སྲེག་པ་དེ་བཞིན་དུ་འོད་སྲུང་ཡང་དག་པར་སོ་སོར་རྟོག་པ་ཡོད་
ན་འཕགས་པའི་ཤེས་རབ་ཀྱི་དབང་པོ་སྐྱེ་སྟེ། དེ་སྐྱེས་པས་ཡང་དག་པར་སོ་སོར་རྟོག་པ་ཉིད་སྲེག་པར་
བྱེད༑ ༑ཞེས་ཤིང་དང་འདྲ་བའི་རྟོག་པ་སྣ་ཚོགས་ཕན་ཚུན་དུ་དྲུད་པ་ལྟར་དཔྱད་པས་མེ་ལྟ་བུའི་སྟོང་ཉིད་
ཀྱི་ལྟ་བ་སྐྱེས་ནས་རྣམ་རྟོག་གི་ཤིང་མ་ལུས་པ་བསྲེགས་ཏེ་ཤིང་མེད་པར་བྱེད་པ་བཞིན་དུ་མི་རྟོག་པར་གསུངས་
སོ༑ ༑མངོན་པར་འདུ་བྱེད་མེད་པའི་མཚམས་དེ་ནས་ལྷག་མཐོང་རྗེས་མཐུན་པ་ཐོབ་པ་དེ་རྒྱུན་བསྐྱངས་
ནས་བསྒོམས་པས་ལུས་ཤིན་སྦྱངས་ཀྱི་བདེ་བ་སྔར་ཞི་གནས་ཀྱི་དུས་སུ་མཉམ་པར་བཞག་སྟོབས་ཀྱིས་དྲངས་
པ་དེ་ལས་ཆེ་ལྷག་པའི་དཔྱད་སྒོམ་གྱིས་དྲངས་པའི་ལས་སེམས་ལས་རུང་གི་ཤིན་སྦྱངས་ཁྱད་པར་དུ་འཕགས་
པ་ཞིག་འཐོབ་སྟེ། དེ་ཐོབ་པ་ན་ལྷག་མཐོང་དངོས་ཐོབ་ཅིང་། འདི་ནས་བཟུང་སྟེ་ཞི་ལྷག་ཟུང་འབྲེལ་དངོས་
ཀྱི་ལམ་ཞེས་ཉ་དང་ཉུང་མ་ཕན་ཚུན་མི་སྦེ་བར་ལུགས་སྲོལ་གཙང་མ་འཛིན་པའི་མཁས་པ་རྣམས་ཀྱི་བཞེད་
པ་ཡིན་པར་མགྲིན་པ་བཏེགས་ནས་སྨྲའོ། །ས་དྭགས་སོགས་མཁས་བླུན་མང་པོས། རྟོག་པ་ཡོད་ན་ལྟ་
བ་མིན། །ཞེས་ལྟ་བ་སྒོམ་པར་རྟོག་པའི་འཕྲོ་འདུ་མེད་པ་ཞིག་དགོས་པ་ལ། དགེ་ལུགས་པ་རྣམས་ཀྱི་ཞི་
གནས་ཆུ་མི་གཡོ་བ་ལ་ལྷག་མཐོང་ཉེའུ་ཆུང་འཕར་བ་མི་རིགས་ཞེས་དགག་ཅིང་། རང་ཕྱོག་ཀྱི་རྗེས་འབྲང་
མང་པོ་ཡང་ཕྱོགས་སྔ་དེ་ལམ་གྱི་གནད་མཐར་ཐུག་པར་སྐད་གསང་མཐོན་པོས་སྒྲོག་པར་བྱེད་མོད། མཉམ་
གཞག་ནམ་མཁའ་ལྟ་བུའི་ལྟ་བ་རྣལ་མ་ཞིག་མ་རྙེད་བར་དུ་ཞི་གནས་ཀྱི་རྩིམ་ཞིག་པའི་ངང་ནས་ལྷག་མཐོང་



ལམ་རིམ་འཇམ་དཔལ་ཞལ་ལུང་། 167
རྗེས་མཐུན་པའི་དཔྱད་པ་མེད་ན་ལྷག་མཐོང་དང་བྲལ་བའི་ཞི་གནས་ཁོ་ནའི་ལམ་དུ་འགྲོ་བ་མང་བས་ལམ་
གྱི་ས་ཆོད་མི་འོང་ཞིང་། རྩོལ་བ་ལ་མ་བལྟོས་པའི་ཞི་ལྷག་ཟུང་འབྲེལ་གྱི་འགོ་བརྩམ་པ་ནས་བཟུང་ཞི་གནས་
ཆུ་མི་འགུལ་བ་ལ་ལྷག་མཐོང་ཉེའུ་ཆུང་འཁྱུག་པ་དེ་འདྲ་རང་ལུགས་སུ་མི་འདོད་པས་ཕྱོགས་སྔའི་ནམ་མ་
ལངས་པ་ནས་དགག་སྒྲུབ་ཀྱི་ཉི་མ་ཤར་བའི་དཔེར་སོང་ཞིང་། རྗེས་འབྲང་རྣམས་ཀྱང་ལམ་རིམ་ཆེ་ཆུང་
གི་དགོངས་པ་མ་རྙེད་པའི་རི་བོང་ཅལ་སྒྲོག་གིས་བསླུས་པར་ཟད་མོད། ལམ་སྒོམ་པའི་ཐོག་མཐའ་བར་
གྱི་ཉམས་ལེན་བྱེད་ཚུལ་དང་རྒྱུད་ལ་འཆར་ཚུལ་གྱི་ཕྲ་ཞིབ་ཀྱི་དབྱེ་བ་མ་ཕྱེད་པར་གཅིག་ཏུ་ཞེན་པ་ནི་བྱིས་
པ་བཙས་མ་ཐག་པ་དང་ལོ་བརྒྱ་ཙམ་ལོན་པ་གཉིས་ལ་ལུས་ཀྱི་ལང་ཚོ་དར་རྒུད་ལ་ཁྱད་པར་མེད་དོ་ཞེས་
སྨྲ་བ་དང་འདྲ་བས་ལེགས་པར་སོམས་ཤིག །དེ་ལྟར་མཉམ་གཞག་ནམ་མཁའ་ལྟ་བུའི་ཉམས་ལེན་བྱས་
པས་རྗེས་ཐོབ་ཏུ་ཇི་ལྟར་འབྱུང་ན། ཏིང་འཛིན་རྒྱལ་པོ་ལས། ཇི་ལྟར་སྨིག་རྒྱུ་དྲི་ཟའི་གྲོང་ཁྱེར་དང་།
སྒྱུ་མ་ཇི་བཞིན་རྨི་ལམ་ཇི་ལྟ་བུར། །མཚན་མ་སྒོམ་པ་ངོ་བོ་ཉིད་ཀྱིས་སྟོང༌། །ཆོས་རྣམས་ཐམས་ཅད་
དེ་བཞིན་ཤེས་པར་གྱིས། །ཞེས་རྗེས་ཐོབ་ཀྱི་གནས་སྐབས་སུ་དགག་བྱ་བཀག་པའི་ཤུལ་དུ་ལུས་པའི་ངའི་
མིང་ཙམ་ཞིག་སྣང་བ་དེ་སྒྱུ་མ་ལྟ་བུར་འཆར་དགོས་ལ། འཆར་ཚུལ་སྒྱུ་མའི་རྟ་གླང་དང་རྨི་ལམ་གྱི་སྣང་
བ་བདེན་མེད་དུ་རྟོགས་པ་དེ་ལུགས་འདིའི་འཆར་ཚུལ་མ་ཡིན་ཏེ། དེ་ལྟར་ན་སྒྱུ་མ་མཁན་དང་རྒན་པོ་བརྡ་
བྱང་བ་རྣམས་ཀྱིས་ཀྱང་འཆར་ཚུལ་དེ་ཤེས་དགོས་ཤིང་། སྔར་གྱི་ལྟ་བའི་དཔྱད་པ་དེ་ཉམས་ལེན་བྱས་
པས་འདི་ཡིན་འདི་མིན་གྱི་ངོས་བཟུང་མེད་པའི་སྣང་བ་བན་བུན་དུ་སོང་བ་དག་ཀྱང་སྐབས་འདིའི་སྒྱུ་མ་མིན་
ནོ༑ ༑འོ་ན་ཇི་ལྟ་བུ་ཞིག་དགོས་སྙམ་ན། སྒྱུ་མས་སྤྲུལ་པའི་རྟ་གླང་མ་ཡིན་པར་རྟོགས་པས་རྟ་གླང་རང་
བཞིན་གྱིས་གྲུབ་པ་ལ་གནོད་པ་མི་འབྱུང་བའི་རྒྱུ་མཚན། དཔལ་ལྡན་ཆོས་གྲགས་ཀྱིས། འདི་ཡུལ་སུན་
ཕྱུང་མེད་པར་ནི། དེ་སྤོང་བར་ནི་ནུས་མ་ཡིན། །ཡོན་ཏན་སྐྱོན་དང་རྗེས་འབྲེལ་བའི། །འདོད་དང་
སྡང་སོགས་སྤོང་བ་ནི། །དེ་དག་ཡུལ་ལ་མ་མཐོང་བས། །ཡིན་གྱི་ཕྱི་ཚུལ་དག་གིས་མིན། །ཞེས་ཚེར་
མ་དབྱུང་བ་ལྟ་བུས་མི་ཆོག་པར་གཟུང་བྱའི་ཡུལ་སུན་ཕྱུང་བ་ཞིག་དགོས་པས། སྒྱུ་མའི་རྟ་གླང་འཕྲལ་



168 ལམ་རིམ་འཇམ་དཔལ་ཞལ་ལུང་།
གྱི་འཁྲུལ་རྒྱུས་བསླད་པའི་དབང་གིས་མིག་ཤེས་ལ་བསྙོན་མེད་མཐོང་ཡང་། མཐོང་བ་ལྟར་གྱི་རྟ་གླང་
མེད་པར་འཇིག་རྟེན་རྒན་པོས་ཀྱང་ཤེས་པ་བཞིན། རྟ་དང་གླང་པོ་རྣམས་ཀྱང་ཕུགས་ཀྱི་འཁྲུལ་རྒྱུས་བསླད་
པའི་མཐུས་ཐ་སྙད་པའི་ཤེས་པ་ལ་བསྙོན་མེད་དུ་སྣང་ཡང་། ཁོ་རང་གི་ངོ་བོའི་སྒོ་ནས་རང་བཞིན་གྱིས་
སྟོང་པ་སྒྱུ་མ་ལྟ་བུ་ཤེས་དགོས་པས། སྒྱུ་མས་སྤྲུལ་པའི་སེང་གེ་དེ་དོན་དུ་མེད་པར་ཤེས་བཞིན་དུ། སེང་
གེ་དེས་སྒྱུ་མའི་གླང་པོ་གསོད་པ་སོགས་མངོན་སུམ་དུ་མཐོང་ནས་ངེས་ཤེས་འདྲོངས་པ་ལྟར། གང་ཟག་
རང་བཞིན་གྱིས་མ་གྲུབ་པ་སྒྱུ་མ་ལྟ་བུར་སྣང་བ་དེས་དཀར་ནག་གི་ལས་གསོག་ཅིང་རྣམ་སྨིན་མྱོང་བ་ལ་
ངེས་པ་གཏིང་ནས་འདྲོང་པ་ནི་ཆོས་འདིའི་ཁྱད་ཆོས་ཡིན་ཞེས་བདག་གི་བླ་མ་གསུང་ངོ༌། །རྟ་གླང་རང་
བཞིན་གྱིས་གྲུབ་པ་རིགས་པས་འགོག་པའི་ཚེ་དེ་ལྟ་བུའི་ཐ་སྙད་པའི་ཤེས་ངོ་དེར་རྟ་གླང་ཡང་དག་པར་འཛིན་
པའི་ཤེས་པ་དེ་འཁྲུལ་ཤེས་ཡིན་པ་སྒྱུ་མའི་རྟ་གླང་དང་མཚུངས་ཤིང༌། འཇིག་རྟེན་ཤེས་ངོ་ལ་བལྟོས་ན་
རྟ་གླང་ཡང་དག་ཏུ་འཛིན་པའི་ཤེས་པ་ནི་མ་འཁྲུལ་བ་དང་། སྒྱུ་མའི་རྟ་གླང་འཛིན་པའི་ཤེས་པ་འཁྲུལ་
ཤེས་ཡིན་པའི་ཞིབ་ཆའི་སྤུ་རིས་ཕྱེ་བའི་སྒོ་ནས་དཔེར་བསྟན་པ་ཡིན་གྱི། རྟ་གླང་རང་བཞིན་གྱིས་མ་གྲུབ་
པར་བསམས་ཏེ། རྟ་གླང་དང་སྒྱུ་མའི་རྟ་གླང་ཐ་སྙད་ཙམ་དུ་འདྲ་བར་བྱས་ན་འཇུག་པ་ལས། གནོད་
པ་མེད་པའི་དབང་པོ་དྲུག་རྣམས་ཀྱིས། བཟུང་བ་གང་ཞིག་འཇིག་རྟེན་གྱིས་རྟོགས་དེ། །འཇིག་རྟེན་ཉིད་
ལས་བདེན་ཡིན། ཞེས་པའི་དོན་དང་འགལ་བས་ཀུན་རྫོབ་ལ་སྐུར་བ་བཏབ་པར་འགྲོ་ཞིང་། འཇམ་དཔལ་
དབྱངས་ཀྱིས་རྗེ་བླ་མ་ལ་སྣང་ཕྱོགས་ལ་གཙིགས་སུ་བྱེད་དགོས་པར་གསུངས་པ་ཡང་མ་འོངས་པ་ན་གནད་
འདི་འདྲ་མ་གོ་བའི་གདུལ་བྱ་རྣམས་ཆད་ལྟར་ལྷུང་གི་དྲོགས་པ་ལ་དགོངས་ལ། ལམ་རིམ་ཆེ་ཆུང་དང་
རྩ་འཇུག་གི་ཊིག་ཆེན་རྣམས་སུ་སྣང་ཕྱོགས་ཀྱི་སྒྲུབ་ཚུལ་མང་བས། སྨྲ་བའི་སེང་གེ་སྟག་ཚང་ལོ་ཙཱ་བས།
མ་དག་འཁྲུལ་པའི་སྣང་བ་ཚད་གྲུབ་ཏུ། །རིགས་པ་དུ་མས་དཔྱད་ནས་ཁས་ལེན་པ། །ཞེས་གསུང་པ་
ཡང་འཁྲུལ་གཞི་འདི་འདྲ་ལས་བྱུང་བར་སྣང་ངོ༌། །གཉིས་པ་ཆོས་ཀྱི་བདག་མེད་བསྒོམ་ཚུལ་ནི། དཔེར་
ན་སྤྱི་གཙུག་ནས་རྐང་མཐིལ་ཡན་གྱི་ཡན་ལག་ལྔ་ཚང་བ་འདིའི་སྟེང་དུ་ལུས་ཞེས་པར་མིང་གི་བཏགས་པ་



ལམ་རིམ་འཇམ་དཔལ་ཞལ་ལུང་།
169
མ་ཡིན་པའི་ཁོ་རང་གི་ངོས་ནས་ཚུགས་ཐུག་ཏུ་གྲུབ་པ་ལྟར་སྣང་བའི་ལུས་དེ་དགག་བྱ་ངོས་ཟིན་པའི་གནད།
དེ་ལྟར་གྲུབ་པའི་ལུས་དེ་དང་ལུས་ཀྱི་སྟོད་སྨད་ཡན་ལག་སོགས་གཅིག་གམ་ཐ་དད་གང་རུང་དུ་ཐག་གཅོད་
པ་ནི་ཁྱབ་པ་ངེས་པའི་གནད། གཅིག་ཏུ་གྲུབ་ན། ལུས་ཀྱི་མགོ་བོ་དང་རྐང་ལག་ཤ་རུས་པགས་པ་ཞེས་
གདགས་གཞི་དང་བཏགས་ཆོས་ཀྱི་དོན་དུ་སོ་སོ་ཐ་དད་དུ་སོང་བར་ངེས་པས་བདེན་པའི་གཅིག་བྲལ་ངེས་
པའི་གནད། དེ་གཉིས་ཐ་དད་ཡིན་ན། སྤྱི་གཟུག་ནས་རྐང་མཐིལ་གྱི་བར་གྱི་ལུས་ཀྱི་ཆ་ཤས་རེ་རེ་ནས་
བློས་བསལ་བའི་འོག་ཏུ་ལུས་ཞེས་ངོས་འཛིན་རྒྱུ་མེད་པས། ཡན་ལག་ལྔ་ཚང་གི་ལུས་ཀྱི་སྟེང་དུ་རྟོག་པས་
ཕར་བཏགས་པའི་ལུས་ཙམ་ལས་ཁོ་རང་གིས་ངོས་ནས་ཚུགས་ཐུབ་ཏུ་གྲུབ་པའི་ལུས་མེད་པ་བདེན་པའི་དུ་
བྲལ་ངེས་པའི་གནད། དེ་ལ་ངེས་པ་ལྷང་གི་ཤར་བ་ན་ཆོས་ཀྱི་བདག་མེད་ཀྱི་ལྟ་བ་ཐོག་མར་རྙེད་པ་ཡིན་
ནོ༑ ༑རྟོག་པས་བཏགས་པ་ལ་མ་བལྟོས་པར་ཡན་ལག་ལྔ་ཚང་བའི་གཟུགས་ཀྱི་སྟེང་ནས་ལུས་རང་བཞིན་
གྱིས་གྲུབ་པ་ཡིན་ན། ཤིང་གི་ར་བ་ན་ཡོད་པའི་དུས་ཀྱི་ཡལ་ག་ལོ་མ་དང་ལྡན་པའི་ཤིང་དང་། ཤིང་དེ་
བཟོ་བོའི་གདུང་འདེགས་ཀྱི་བྱ་བ་བྱས་ཟིན་པའི་སྐབས་གཉིས་ལ་འདི་ནི་ཀ་བའོ་སྙམ་པའི་བློ་འཆར་མཉམ་
དགོས་ཤིང༌། དེ་བཞིན་དུ་ཟླ་བ་སྔོན་མ་མིང་མེད་པའི་བྱིས་པ་ཞིག་ལ་ཟླ་བ་རྗེས་མ་བཀྲ་ཤིས་ཞེས་བཏགས་
ན་དུས་གཉིས་ཀ་ལ་བྱིས་པ་དེ་མཐོང་བའི་ཚེ་བཀྲ་ཤིས་སོ་སྙམ་པའི་སྣང་བ་འཆར་དགོས་པ་ལ་མི་འཆར་
བ་བཞིན་ནོ། །གཞན་ཡང་། རྣམ་པར་ཤེས་པ་འདི་ཁ་སང་གི་ཤེས་པ་དང་དེ་རིང་གི་ཤེས་པ་སོགས་ཆ་
མང་པོ་ཞིག་ཚོགས་པའི་གདགས་གཞིའི་སྟེང་ནས་བཏགས་པ་དང་། དུས་ཞེས་པའི་ལོ་ཟླ་བ་ཞག་ལ་སོགས་
པ་ཚོགས་པའི་སྟེང་ནས་བཞག་པ་དང་། འདུས་མ་བྱས་ཀྱི་ནམ་མཁའ་ལྟ་བུ་བུག་པ་སྟོང་ཕྲག་གཅིག་ལྟ་
བུ་ལ་མཚོན་ན་བུག་པ་རེ་ལ་ནམ་མཁའི་ཆ་ཤས་རེ་ཡོད་པས་དེ་རྣམས་ཚོགས་པའི་སྟེང་ནས་ནམ་མཁར་
བཞག་པ་སོགས་ཆོས་གང་ལ་ཡང་གནད་གཞིའི་དཔྱད་པ་བྱས་པའི་སྒོ་ནས་ལྟ་བ་གཏན་ལ་འབེབས་པ་ཡིན་
མོད༑ ༑འོན་ཀྱང་ཚིག་གསལ་དུ། ཤིང་རྟ་འཚིག་ན་ཤིང་རྟའི་ཡན་ལག་འཚིག་པ་དཔེར་མཛད་པ་བཞིན།
བདག་རང་བཞིན་མེད་པར་རྟོགས་པ་ན་དེའི་གདགས་གཞིའི་ཕུང་པོ་ལྔ་ཡང་རང་བཞིན་གྱིས་ཡོད་པར་འཛིན་



170 ལམ་རིམ་འཇམ་དཔལ་ཞལ་ལུང༌།
པ་ལྡོག་པར་འགྱུར་བའི་ཤུགས་ཀྱིས་ཆོས་ཀྱི་བདག་མེད་ཀྱང་རྟོགས་འགྲོ་བས། གང་ཟག་གི་བདག་མེད་
པར་ལེགས་པར་གཏན་ལ་ཕབ་སྟེ་ཉམས་སུ་བླངས་པའི་ནུས་པས་ཆོས་ཀྱི་བདག་མེད་གཏན་ལ་འབེབས་པ་
མི་དཀའ་ཞིང་། ཆོས་ཀྱི་བདག་མེད་ཀྱང་། བཞི་བརྒྱ་པ་ལས། དངོས་པོ་གཅིག་གི་ལྟ་བོ་གང་། །དེ་ནི་
ཀུན་གྱི་ལྟ་པོར་བཤད། །གཅིག་གི་སྟོང་ཉིད་གང་ཡིན་པ། །དེ་ནི་ཀུན་གྱི་སྟོང་ཉིད་ཡིན། །ཞེས་དང་།
འཕགས་པ་ལྷས། གང་གིས་དངོས་གཅིག་དེ་བཞིན་ཉིད་མཐོང་བ། །དེ་ཡིས་དངོས་ཀུན་དེ་བཞིན་ཉིད་དུ་
མཐོང་༑ ༑ཞེས་དངོས་པོ་གཅིག་སྟོང་པ་ཉིད་དུ་རྟོགས་ན་གཞན་རྣམས་ཀྱང་རྟོགས་ནུས་པས། གཟུགས་
ལྟ་བུ་གཅིག་ལ་སྔར་གང་ཟག་གི་བདག་མེད་ཀྱི་སྐབས་བཞིན་ཉམས་སུ་བླངས་པས་གཟུགས་ནས་རྣམ་མཁྱེན་
གྱི་བར་གྱི་ཆོས་ཐམས་ཅད་རང་བཞིན་གྱིས་མ་གྲུབ་པར་ཤར་འོང་པས་ན། གོང་མ་རྣམས་ཀྱིས་ཕྱོགས་
ཕྱག་ལེན་ལ་དཔེར་བརྗོད་འགའ་ཞིག་མཛད་པ་ཡིན་ལ། ཆོས་ཐམས་ཅད་རེ་རེ་བཞིན་ནས་སྒོམ་དགོས་
ན་སྒོམ་པ་པོ་ཐོག་མར་འཆི་བར་མེད་པ་ཚེའི་རིག་འཛིན་སྒྲུབ་དགོས་པར་འགྱུར་ཞིང༌། ཐོས་བསམ་གྱི་
ཚེ་དཔེར་བརྗོད་ཀྱང་འགའ་ཞིག་བྱས་པས་མ་གྲོལ་ན། རེ་དོགས་མཛུབ་རྩི་ཀྱི་གཡེང་བ་བཤོལ་ནས་བེམ་
པོ་ཞལ་དྲིལ་གྱི་ཏིང་ངེ་འཛིན་ལ་མཉམ་པར་འཇོག་པ་ཞུ།། །།སྨྲས་པ། གཏི་མུག་མུན་པ་འཐུག་པོའི་རབ་
རིབ་ཀྱིས། །ལུས་སེམས་ཐག་ཁྲར་འཁྱིལ་བའི་སྣང་ཚུལ་ལ། །ངའོ་སྙམ་པའི་དུག་སྦྲུལ་འཇིགས་རུང་
གིས། །སྡུག་བསྔལ་གསུམ་གྱི་དངངས་སྐྲག་ཅི་ཡང་མྱོང་། །ངར་འཛིན་སྒྱུ་མའི་རྟ་ལ་བདེན་ཞེན་གྱིས།
མཐའ་མེད་འཁོར་བའི་ཡུལ་ཀུན་དབང་མེད་དུ། །བགྲོད་ནས་རྨི་ལམ་ཡུལ་གྱི་བདེ་སྡུག་ལྟར། །མྱང་བའི་
རང་མཚང་མ་རིག་ཤིན་ཏུ་བླུན། །ཡོད་ཡོད་དམ་དུ་གཅེས་པར་བཟུང་བའི་ང་། །ཇི་ཙམ་བཙལ་བས་
མ་རྙེད་སྟོང་པའི་གཤིས། །ནམ་མཁའི་བྱ་ལམ་ལྟ་བུའི་རྗེས་མེད་འདིས། །ཆོས་ཀུན་གདོད་ནས་སྟོང་
པའི་གནད་ཅིག་རིག །མེད་བཞིན་དམྱལ་བར་སྲེག་པའི་སྡུག་བསྔལ་དང་། །ལྷ་མིའི་འབྱོར་བར་སྤྱོད་
པའི་བདེ་བ་སོགས། །སྒྱུ་མ་ལྟ་བུར་ཉམས་སུ་མྱོང་བ་འདིས། །རྟེན་འབྲེལ་མི་བསླུ་སྣང་བའི་གནད་ཅིག་
རྟོགས༑ ༑གདོད་ནས་སྟོང་པ་ཙམ་གྱིས་ཐ་སྙད་དུ། །འཇོག་ཚུལ་བསྙོན་མེད་ཤེས་པ་དབུ་མའི་ལམ། །ཤེས་



ལམ་རིམ་འཇམ་དཔལ་ཞལ་ལུང་།
71
རབ་རྣོན་པོའི་མཚོན་ཆ་འཁོར་བའི་ཚེ། །ཉོན་མོངས་བདག་འཛིན་དམ་པོའི་འཆིང་བ་གཅོད། །ཚུལ་
འདི་ཐེག་གསུམ་འཕགས་པ་ཐམས་ཅད་ཀྱི། །བགྲོད་པ་གཅིག་པའི་གཤེགས་བཤུལ་ཡིན་གྱུར་ཀྱང་། །ད་
ལྟའི་བླུན་རྨོངས་བསྟན་འཛིན་གཟུགས་བརྙན་ཚོའི། །མུན་ནང་འདོམས་པར་འཇལ་བའི་ཉམས་མྱོང་བཞིན།
འོན་ཀྱང་མཚོ་ལྟར་གཏིང་ཟབ་ཟབ་མོའི་གནད། །འཁྲུལ་མེད་སྨྲ་བའི་མགྲིན་པ་གཟེངས་མཐོ་བ། །ཟླ་
མེད་ཡོངས་འཛིན་མཆོག་གི་བཀའ་དྲིན་དེ། །བསམས་ཀྱིན་ལེགས་བཤད་ཀུན་བཟང་མཆོད་སྤྲིན་སྤྲོ། །ཞེས་
བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། །།གཉིས་པ་གཞན་རྒྱུད་སྨིན་པར་བྱེད་པ་བསྡུ་བའི་དངོས་
པོ་བཞི་ལ་བསླབ་པ་ནི་མདོ་སྡེ་རྒྱན་ལས། །སྦྱིན་མཚུངས་དེ་སྟོན་ལེན་འཇུགས་དང་། །བདག་གཉིད་
རྗེས་སུ་འཇུགས་རྣམས་ཀྱིས། །སྙན་པར་སྨྲ་དང་དོན་སྤྱོད་དང་། །དོན་མཐུན་ཉིད་དུ་འདོད་པ་ཡིན། ཞེས་
བྱང་ཆུབ་སེམས་དཔའ་རྒྱལ་སྲས་ཀྱི་སྤྱོད་པ་ལ་བསླབས་ནས་སེམས་ཅན་གྱིསདོན་བྱེད་པར་བསྡུ་བའི་དངོས་
བཞི་ལ་བརྟེན་ནས་གཞན་རྒྱུད་སྨིན་པར་བྱེད་པ་ལ་གདུལ་བྱ་སོ་སོའི་ཁམས་དང་འཚམ་པར་ཟང་ཟིང་མི་
འཇིགས་ཆོས་སྦྱིན་པས་འཁོར་རྣམས་བསྡུས་པ་དེ་དག་ལ་བཞིན་མདངས་གསལ་ཞིང་འཛུམ་པའི་སྒོ་ནས་
ཁམས་དྲི་བ་སོགས་འཇིགས་རྟེན་གྱི་ཚུལ་དང་མཐུན་པས་སྙན་པར་སྨྲ་བ་དང་། དེ་ཉིད་གང་ལ་མོས་པའི་
ཆོས་ཀྱི་ཕན་ཡོན་བརྗོད་ཅིང་ཁྱད་པར་དབང་པོ་རྟུལ་པོ་དང་སྡིག་པ་སྣ་ཚོགས་བྱེད་པ། ཚེ་འདི་འབའ་ཞིག་
དོན་དུ་གཉེར་བ། རབ་ཏུ་བྱུང་བ་བག་མེད་ཅན་སོགས་ལའང་ཡང་དག་པའི་ལམ་ལ་བཀྲི་བའི་ཆེད་དུ་ཆོས་
ཀྱི་འབེལ་གཏམ་སྙན་པར་སྨྲའོ། །དེ་ལྟར་བློ་དགེ་བའི་ཕྱོགས་སུ་སྤྲོ་བར་བྱས་པ་རྣམས་ལ་རིགས་མང་བས་
གཏན་གྱིས་བདེ་བ་བློར་མི་ཆུད་པ་རྣམས་ལ་ཐར་པའི་ལམ་དང་། ཐེག་དམན་ཐེག་ཆེན་དུ་བཙན་འཁྲིད་
བྱེད་པ་ལྟ་བུ། དཔེར་ན་ཚད་པའི་ནད་ཐང་གིས་སྨིན་པར་མ་བྱས་པར་ག་བུར་གྱི་སྦྱོར་བ་བཏབ་པས་ནད་
འཐོར་ཏེ་གནོད་པ་འབྱུང་བ་བཞིན་གདུལ་བྱ་ལ་མི་ཕན་པས། ཚེ་རིང་བ་དང་ནད་མེད་པ་ལ་དགེ་བ་འདི་
ལྟ་བུ་སྒྲུབ་དགོས་ཞེས་པས་མཚོན་པའི་དགེ་བ་ཕྲ་མོ་ནས་རིམ་གྱིས་བྱང་བར་བྱས་ཏེ་མཐར་མྱ་ངན་ལས་
འདས་པའི་ཕྱོགས་སུ་བཀྲི་བ་ནི་དོན་སྤྱོད་པ་དང་། དེ་གཞན་གྱིས་སྤྱོད་དུ་འཇུག་པ་ལ་ཡང་རང་ཉིད་ཀྱིས་



i72
ལ མ་རིམ་འཇམ་དཔལ་ཞལ་ལུང་།
དོན་དེ་ལ་འཇུགས་པར་མ་བྱས་ན། ངེད་རྣམས་ཀྱི་རྒྱུད་འདུལ་བ་ལ་ཐོག་མར་ཁྱོད་རང་དུལ་དགོས་སོ་
ཟེར་བ་ལྟ་བུ་འོང་པས། གཞན་གྱིས་ཇི་ལྟར་སྤྱོད་པ་དེ་ལས་ལྷག་པ་འམ་དམའ་མཐའ་མཚུངས་པ་ཙམ་
ཞིག་ཉམས་སུ་ལེན་པ་ནི་དོན་མཐུན་པ་ཡིན་ནོ། །གསུམ་པ་རྗེས་ཀྱི་རིམ་པ་ནི། བསྔོ་སྨོན་གྱི་རྒྱས་འདེབས་
པའང་དེར་གཏོགས་མོད། གཙོ་ཆེར་སྔར་གྱི་ཉམས་ལེན་རྡོ་རུས་ཐུག་པར་བྱས་རྗེས་རྒྱུན་དུ་སྙིང་པོར་
དྲིལ་ནས་ཇི་ལྟར་བྱས་སྙམ་ན། སྐྱབས་སེམས་ཀྱི་དུས་སྐྱེས་བུ་ཆུང་འབྲིང་གི་སྡུག་བསྔལ་རྣམས་བསམ།
དེ་རྗེས་བླ་མའི་རྣལ་འབྱོར་དང་འབྲེལ་བའི་སྡིག་བཤགས་ཚོགས་བསག་ལ་ནན་ཏན་བྱས་ནས། དངོས་
གཞི་གཏོང་ལེན་སྤེལ་བའི་བྱང་ཆུབ་ཀྱི་སེམས་དང་། ཞི་ལྷག་ཟུང་འབྲེལ་གྱི་དམིགས་པ་སྐྱོང་བ་ཡིན་ནོ།།
སྨྲས་པ། །སྙིང་ལ་རུས་པ་བཅུག་པའི་བརྩོན་འགྲུས་དང་། །རང་བཞིན་ལྷུན་གྱིས་གྲུབ་པའི་ཤེས་རབ་ཀྱིས།
ཕྱིན་དྲུག་ཟབ་དོན་གནས་རིག་ཉམས་བླངས་པས། །རང་དོན་ཐོགས་མེད་གྲུབ་པའི་རྩེ་མོར་ཕྱིན། །ཉན་
རང་ལྟ་བུར་ཞི་བདེའི་དམན་ལམ་དུ། །གོལ་མིན་གཞན་རྒྱུད་སྨིན་བྱེད་བསྡུ་དངོས་བཞི། །རྣམ་དཀར་
འཕྲིན་ལས་ཆད་པ་མེད་པའིརྒྱུན། །ཡན་ལག་བརྒྱད་ལྡན་ཆུ་བོའི་རྗེས་སུ་འགྲོ། ཐབས་ཤེས་གཤོག་ཟུང་
འབྲེལ་བའི་སྒྱུ་རྩལ་གྱིས། །སྲིད་ཞིའི་ནམ་འཕང་ཡོངས་བཅད་པའི་མཐར། །སྐུ་གསུམ་འཆི་མེད་འདུན་
སར་ཡོངས་རྩེན་པས། །སྔོན་མེད་མཁའ་ལྡིང་དབང་པོ་དེང་འདིར་གྲུབ། །ཅེས་བྱ་བ་ནི་བར་སྐབས་ཀྱི་
ཚིགས་སུ་བཅད་པའོ། །དེ་ལྟར་ཕ་རོལ་ཏུ་ཕྱིན་པ་དྲུག་གི་ལམ་ལ་བརྟེན་ནས་བསོད་ནམས་དང་ཡེ་ཤེས་
ཀྱི་ཚོགས་རླབས་པོ་ཆེ་བསགས་ཏེ་རང་གི་རྒྱུད་སྨིན་ནས་སངས་རྒྱས་ཀྱི་གོ་འཕང་མངོན་དུ་བྱེད། བསྡུ་
བའི་དངོས་པོ་བཞི་ལ་བརྟེན་ནས་གཞན་གྱི་རྒྱུད་སྨིན་པར་བྱས་ཏེ། རྣམ་པ་ཐམས་ཅད་མཁྱེན་པའི་སར་
འཁྲིད་པར་བྱེད་པའི་ཐབས་མ་ནོར་བ་ལེགས་པར་སྟོན་པའི་སྐྱེས་བུ་གསུམ་གྱིས་ལམ་གྱི་རིམ་པ་རྒྱལ་བ་དགྱེས་
པའི་གདམས་ངག་དམར་འཁྲིད་ལག་ལེན་དུ་སྟོན་པའི་རིམ་པ་བརྒྱུད་ལྡན་དམ་པའི་གསུང་གི་ཉིང་ཁུ་ནི་དེ་
ཙམ་མོ། །མ་ཚང་བ་མེད་པར་ཉམས་སུ་བླངས་པས་འགྲོ་བའི་རེ་བ་སྐོང་བ་ལ་ཡིད་བཞིན་ནོར་བུ་རིན་པོ་
ཆེ་དབང་གི་རྒྱལ་པོ་དང་ཆོས་མཚུངས་པའི་ཕྱིར་ན། སྐྱེ་རྒུའི་འདོད་དོན་མ་ལུས་སྐོང་བས་ན། །གདམས་



ལམ་རིམ་འཇམ་དཔལ་ཐུམ་ལུང་།
73
པ་རིན་ཆེན་དབང་གི་རྒྱལ་པོ་སྟེ། །ཞེས་སོགས་བསྔགས་པ་རྒྱ་ཆེར་མཛད་པ་ལགས་སོ། །སྨྲས་པ། འདི་
སྣང་སྲིད་པའི་ཕུན་ཚོགས་སྐད་ཅིག་གཡོ་ལྡན་འདོད་པའི་རླབས་འཕྲེང་མངོན་པར་འཁྲུག་ལ་སྲེད་པ་ཡིས།
ཕ་མཐའ་ཡོངས་བྲལ་འཁོར་བའི་རྒྱ་མཚོར་རབ་ལྷུང་སྡུག་བསྔལ་གསུམ་གྱིས་འཇིགས་རུང་ན་ཀྲས་མགྲིན་
འཁྱུད་པས། ཞི་བདེའི་མཆིང་བུ་འཐོབ་པ་ཙམ་གྱིས་གོ་སྐབས་བྲལ་ན་རྙེད་དཀའ་དོན་གཉིས་ཡིད་བཞིན་
ནོར་བུ་མཆོག །མངོན་སུམ་ལྟ་ཅི་མིང་ཙམ་ཐོས་པའི་སྐལ་བ་ཆེས་ཕྲ་མ་རིག་འཁྲུལ་བས་བསླད་པའི་འགྲོ་
བ་རྣམས། །ཉོན་མོངས་པ་དང་ཤེས་བྱའི་སྒྲིབ་པའི་ནགས་ཀླུང་སྟུག་པོ་ཚོགས་གཉིས་ཞུགས་ཀྱིས་བསྲེགས་
པ་ཡིས། །ཅུང་ཟད་བཟོད་དཀའ་ཉམ་ངའི་གནས་ཀྱི་འབྲོག་དགོན་ལས་ཐར་དམན་ལམ་གཅན་གཟན་འཚེ་
བས་དབེན། །མཐོང་ཐོས་ཀྱིས་ཀྱང་ངལ་གསོའི་ཡུལ་གྱུར་གཞན་ཕན་འཕྲིན་ལས་སྨན་ལྗོངས་སྐྱིད་པའི་
དགའ་ཚལ་དུ། །ཉེས་པའི་སྐྱོན་ལས་རྣམ་པར་གྲོལ་བའི་སྐུ་གཉིས་ཟུང་འཇུག་སངས་རྒྱས་ས་ལ་དགོད་
པའི་ཆེད། །གང་དག་གཅིག་མིན་ཀུན་ལ་རྗེས་བརྩེའི་ཞལ་སྒོར་ཚེམས་དཀར་ཆུ་འཛིན་ལང་ལོང་དབུས།
སྲབ་འཇམ་ལྔགས་ཀྱི་གློག་དམར་ལེགས་འཁྱུག་ཐེག་གསུམ་ཆོས་ཀྱི་འབྲུག་སྒྲ་ཆེར་བསྒྲགས་པས། མངོན་
མཐོ་ངེས་ལེགས་མངལ་ཁུར་རབ་འཛིན་སྟོབས་བཅུའི་རྩལ་གྱི་སྒྲོ་གཤོག་རྣམ་བཀྲའི་གདུགས། །ཟླུམ་པོར་
བྱས་ཏེ་ཕན་བདེའི་ཟློས་གར་སྒྱུར་མཛད་འགྲོ་བའི་བླ་མ་ཟས་གཙང་སྲས། །ཡན་ལག་བཅུ་གཉིས་ཐུབ་པའི་
གསུང་རབ་བླ་ན་མེད་པའི་བདུད་རྩིའི་རོ། །ཐུགས་གསང་དཔལ་གྱི་བེའུར་ཡོངས་འཁྱིལ་རྒྱལ་ཚབ་གཉིས་
ཀྱི་ཞལ་ལུང་གིས། །ཅི་ཡང་མྱོས་པའི་ལེགས་བཤད་གླུར་ལེན་ཀླུ་སྒྲུབ་ཐོགས་མེད་ཤིང་རྟ་ཆེའི། །གྲགས་
དཀར་དུ་ཀཱ་ལ་ཡི་གོས་ཀྱིས་འཕགས་ཡུལ་འཆི་མེད་འདུན་ས་མཛེས། །སྟོང་བའི་མེ་ལོང་ངོས་སུ་ཕྱིན་
དྲུག་སྤྱོད་པའི་གཟུགས་བརྙན་རྣམས། །འགག་མེད་འཆར་བའི་སྣང་བ་ཉི་མ་འབུམ་གྱི་འོད་པོ་ཆེ། །ལྷག་
བསམ་རླུང་གིས་གངས་ཅན་མཁའ་ལ་འདྲེན་མཛད་ཨ་ཏི་ཤའི། །ལུགས་བཟང་ཚོགས་རྣམས་རིང་མོ་
ཞིག་ནས་རྨོངས་པའི་སྤྲིན་གྱིས་བསྒྲིབས། །དེའི་ཚུལ་མ་བཟོད་བརྩེ་ཆེན་ཕྱག་སོར་གྱིས། །ལེགས་བཟུང་
མཁྱེན་དཔྱོད་འཇམ་དཔལ་རྡོ་རྗེའི་ཆོཚོན། །རྣོན་པོས་ལོག་རྟོག་འཁྲུལ་པའི་དྲ་བ་རྣམས། །གཅོད་མཛད་



174 ལམ་རིམ་འཇམ་དཔལ་ཞལ་ལུང་།
བློ་གསལ་སྐལ་བཟང་གྲགས་པའི་དཔྱིད། །ཐུབ་གསུངས་མེས་པོའི་ཞལ་སྒོ་ལས་བབས་པའི། །བཀའ་
དང་དགོངས་འགྲེལ་ཡན་ལག་བརྒྱད་ལྡན་ཆབ། །བཏུངས་པས་དྲང་ངེས་འབྱེད་མཁས་བཙོང་ཁ་པ། །སྔོན་
མེད་ཛ་ཧ་ནུ་ཞེས་ཀུན་གྱིས་གླེང་། །གང་གི་རིང་ལུགས་འཛིན་འདོད་ཀུན་བཟོད་འདིར། །ཆེས་མང་ལྕི་
བའི་རྡུལ་གྱིས་འབབ་ལྡན་མས། །ནོར་འཛིན་བཞིན་རས་ཡོངས་སུ་བཀྲུས་བྱས་ཀྱང་། །ཚུལ་ལྡན་ཤེས་
པའི་མཁས་པ་ཉིན་སྐར་བཞིན། །འཆད་རྩོད་རྩོམ་ལ་སྤོབས་པའི་མགྲིན་མཐོན་པོ། །མ་སྨད་གཡས་སུ་
འཁྱིལ་བའི་ཆོས་ཀྱི་དུང་། །སྐལ་བཟང་རྣ་བར་སྒྲོག་པའི་ཡོངས་འཛིན་ཚོགས། །ཐམས་ཅད་མཁྱེན་
པར་ངེས་སོ་གཞན་ལས་ཅི། །ཕྱོགས་རེའི་སྨན་གྱིས་ལ་ལའི་དུག་འགྱུར་བའི། །ཟབ་རློམ་གཞན་གྱིས་
འགྲན་མིན་བསྟན་པའི་གནད། །མ་ལུས་ཚང་བས་སྐྱེས་བུ་རྣམ་པ་གསུམ། ཡང་དག་ལམ་དུ་བཀྲི་བའི་
དོན་ཆེན་ཡིན། །ལམ་རིམ་གཉིས་ཀྱི་ཚིག་དོན་ཟབ་བརླིང་མཁའ། །བློ་གྲོས་ཆུང་ངུའི་བུག་པར་ཤོང་མིན་
ལ༑ ༑ཕན་འདོད་གསར་བསྐྲུན་མཐའ་གཉིས་ལྷུང་བའི་ཆུ། །དབང་པོའི་སྣོད་དུ་མི་ཁེངས་ལ་ལར་འབོ།
ཡང་དག་དོན་གྱི་འབྲས་བུ་སྨིན་པ་ལ། གནད་འགག་མ་ཚང་སྐམ་པོའི་ཡལ་ག་དང་། །དོན་མེད་ཚིག་གི་
ལོ་མའི་ཕང་ཕུང་ཡང་། །རི་མོའི་མར་མེ་ཇི་བཞིན་གསལ་ཆས་སྟོང་། །དེ་ཕྱིར་དོན་གྱིས་ཆ་ཤས་ཀུན་
ཚང་ཞིང༌། རྒྱ་ཆེན་ཚིག་གི་རི་དྭགས་གཟུགས་བྲལ་བའི། །སྔོན་མེད་བསྟན་བཅོས་ཟླ་བ་གསར་པ་འདི།
བདག་བློའི་རྫིང་ལས་སྐྲུན་ནུས་ག་ལ་སྲིད། །འོན་ཏེ་གཞུང་དོན་རྟོགས་དཀའི་གནད་ཀྱི་རྒྱུད། །མང་ཐོས་
སོར་མོའི་རྩལ་གྱིས་བཀུག་པའི་མདས། །ཕྲ་ཞིབ་ལེགས་བཤད་རྒྱང་མའི་ཚད་བཞག་ཚེ། །མཁས་རློམ་
འཕོངས་སྐྱེན་རྣམས་ཀྱི་ཁེངས་པ་ཕྲོགས། །ལུང་དོན་རིགས་པས་དཔྱོད་པའི་ཕ་མཐའ་ལ། །གཟིགས་
པའི་སྤྱན་གྱི་དཀྱུས་དེ་ཆེས་ཐུང་ཡང་། །མི་དགེའི་གཏམ་གྱི་གར་སྒྱུར་ལྗགས་ཀྱི་རྩེ། །སྲིད་པའི་རྩེ་མོར་
སྙེག་རྣམས་ངལ་གསོ་མཛོད། །གུར་ཀུམ་ཚོས་ཀྱིས་བཙོས་པའི་ལ་བའི་ཞུས། །རང་རིགས་བསྟན་པ་
ཟིན་ན་ཆེས་ལེགས་ཀྱི། །ཕ་མེས་ལུང་དང་རྟོགས་པའི་ཁྱད་ནོར་ཚོགས། །རྣམ་གཡེང་རྐུན་པོར་ཤོར་
བའི་ལག་སྟོང་མང་། །གཏི་མུག་གོམས་པའི་དབང་རྟུལ་རག་གན་ལ། བསྟན་འཛིན་དམ་པའི་གསེར་



ལམ་རིམ་འཇམ་དཔལ་ཞལ་ལུང་། 175
སྦྱངས་བཙོ་མ་ཞེས། །མཁས་མང་ཚོང་འདུས་ཆེན་པོའི་སར་འགྲིམས་ཚེ། །མི་ཤེས་ངན་པའི་རང་མདོག་
བསྟན་པས་ནོངས། །ན་ཚོད་ཆེས་ཕྲའི་སྒོ་ངའི་སྦུབས་རྒྱ་ནས། རྣམ་དཔྱོད་རྩལ་ཀུན་རྫོགས་པར་རབ་
དཀའ་མོད། །ལང་ཚོའི་སྒྲོ་གཤོག་རྒྱས་ཀྱང་བཤད་སྒྲུབ་ཀྱི། །ནམ་མཁར་འཕུར་ནུས་མིན་པའི་བྱ་དེས་
ཅི༑ ༑ཁོ་བོ་མ་བསླབས་མཁྱེན་པའི་སྙན་གྲགས་ཀྱི། །ཅལ་སྒྲོག་མང་པོའི་ཡིད་དབང་མ་ཕྲོགས་ཀྱང་།
ཕོངས་པའི་ནོར་བཞིན་འབད་པས་བསྒྲུབས་པ་ཡི། །ལྔ་རིག་ཕྱོགས་ཙམ་ཤེས་འདིས་གཟེངས་སུ་མཐོ། །མཛད་
མཆོག་གསུང་གི་སྙིང་པོ་དཀའ་བའི་མདུད། །རྣམ་པར་འགྲོལ་བའི་བསོད་ནམས་སུ་ཝ་ཎའི། །འཁོར་
ལོ་རྩིབས་སྟོང་འབར་བས་མི་འཇིགས་བཞིའི། །བང་རིམ་རྩེ་མོའི་ཁང་པར་བགྲོད་གྱུར་ཅིག །ཞུ་སེར་
མནབས་པའི་ལུགས་འཛིན་སྐྱོང་བའི་ལྷ། །ཕྱག་དྲུག་ལས་གཤིན་ལྷ་ཆེན་མིག་གི་མེས། །འདོད་ལྷ་སྡེ་
བཅས་སྲེག་དང་ཆབས་ཅིག་པར། །ལུང་རྟོགས་བ་དན་སྲིད་རྩེར་སྒྲེང་གྱུར་ཅིག །རང་བློའི་དྲོད་ཀྱིས་
འཁྲིད་གཞུང་གསེར་སྒོང་དག །སྨིན་པའི་འབྲས་བཟང་སྐུ་བཞིའི་ཞལ་སྒོ་ཅན། །མི་ཟད་རྒྱན་གྱི་འཁོར་
ལོའི་བྱེད་པ་པོ། །ཀུན་མཁྱེན་མེས་པོར་འགྲོ་རྣམས་གྱུར་ཅིག་གུ། །དེ་ལྟར་བྱང་ཆུབ་ལམ་གྱི་རིམ་པའི་
འཁྲིད་གཞུང་སྤྱན་སྔ་བློ་གྲོས་རྒྱལ་མཚན་གྱིས་མཛད་པ་སོགས་འགའ་སྣང་བ་སྟོད་ཆ་རྣམས་བཤད་ཡམས་
སུ་སོང་བས་དམིགས་པའི་ཐོག་ཏུ་འདི་འདྲིལ་ལ། སྨད་ཆ་རྣམས་ཧ་ཅང་བསྡུས་པས་གང་ཟག་ལས་དང་
པོ་རྣམས་ལ་ཉེ་བར་མི་འཁོ་ཞིང་། བློ་གྲོས་ཀྱི་རྩལ་དང་ལྡན་པ་རྣམས་ནི་ཐམས་ཅད་མཁྱེན་པ་བཙོང་ཁ་
པ་ཆེན་པོའི་གསུང་རབ་ལ་བལྟ་བའི་བློ་གྲོས་ཀྱི་མིག་དང་ལྡན་བཞིན་དུ་ཡི་གེ་གཞན་ལ་བརྟེན་པ་ཡན་ལག་
བརྒྱད་ལྡན་གྱི་མཚོ་འགྲམ་དུ་བ་ཚྭའི་ཁྲོན་པའི་དཔེར་སོང་མོད། བརྒྱུད་པའི་བཀའ་སྲོལ་འདི་པར་ཐམས་
ཅད་མཁྱེན་པ་བསོད་ནམས་རྒྱ་མཚོ་ཡན་ཆད་དུ་ལམ་རིམ་གཉིས་དང་། བླ་མ་བརྒྱུད་པའི་ཞལ་ལུང་ཉམས་
པ་མེད་པ་ཉིད་ལས་ཟིན་བྲིས་ཀྱི་ཡི་གེ་འདི་ལ་བརྟེན་གྱི་སྒྲོས་མི་འདུག་ཅིང་། སྤྱན་སྔ་རིན་པོ་ཆེ་གཞོན་ནུ་
ཆོས་དཔལ་བཟང་པོ་ཡན་ཆད་དུ་བདུད་རྩི་གསེར་གྱི་ཡང་ཞུན་ལ་རྩ་བར་མཛད། ལམ་རིམ་ཆེ་ཆུང་གཉིས་
ནས་ཁ་བཀང་སྟེ་གནང་བ་ལས་འཁྲིད་ཡིག་ནག་འགྲོས་སུ་བཀོད་པ་མེད་ཀྱང་། ཡུལ་ཉང་སྟོད་དཔལ་འཁོར་



i76
ལ མ་རིམ་འཇམ་དཔལ་ཞལ་ལུང་།
བདེ་བ་ཆེན་པོའི་སྒྲུབ་སྡེ་རི་ཁྲོད་དགའ་ལྡན་གྱི་སློབ་དཔོན་པ། ཨེ་རིག་པའི་འབྱུང་གནས་ཀྱི་ཡུལ་གྲུར་སྐྱེས་
པའི་མདོ་སྔགས་རབ་འབྱམས་སྨྲ་བ་བྱམས་པ་རིན་ཆེན་གྱིས་འབད་པ་ཆེན་པོས་ཟླ་བ་ཕྱེད་གཉིས་ཀྱི་བར་
དུ་ཉམས་འཁྲིད་སྨིན་རྒྱས་སུ་མནོས་ཏེ། འཁྲིད་དམིགས་ཡི་གེར་འཁོད་པ་ཞིག་དགོས་ཞེ་ནན་གྱིས་བསྐུལ་
བ་ལ་བརྟེན་ནས། སྤྱིར་ཉམས་འཁྲིད་ཀྱི་རིགས་བརྒྱུད་ལྡན་བླ་མའི་ཞལ་སྒོ་ལས་ཉེ་བར་མནོས་པ་ཞིག་མ་
བྱུང་ན། ཀླག་ལུང་དང་དཔེ་ཙམ་གྱི་སྟེང་ནས་ཉམས་སུ་ལེན་པ་བརྒྱུད་པ་མེད་པས་རང་གཞན་ལ་ཕན་པར་
མི་འགྱུར་བར་མ་ཟད། ཆོས་ལ་དབང་ཟ་བའི་སྐྱེ་བོ་སྙིང་ཁམས་ཅན་འདྲས་རང་གིས་ཉམས་འཁྲིད་མ་
ཐོབ་བཞིན་དུ་གཞན་ལ་འཆད་པ། ཇོ་བོ་བཀའ་གདམས་པ་རྣམས་ཀྱིས་རང་ལ་ཉམས་ལེན་མེད་པར་གཞན་
ལ་སྟོན་པ་བུམ་སྟོང་གཅིག་ནས་གཅིག་ཏུ་འབྱོར་བར་གསུངས་པ་ལས་ཀྱང་དམན་པའི་དུས་ཚོད་འདིར།
ལག་ལེན་དམར་འཁྲིད་དུ་གསལ་བར་ཡི་གེར་འདྲི་བ་གཅིག་ཏུ་བསྟན་པའི་རྒྱུན་ལ་མི་ཕན་པར་འདུག་ནའང་།
སྙིགས་མར་སྤྱོད་པའི་སྐྱེ་རྒུ་བློ་གྲོས་དམན་པ་རྣམས་ཀྱིས་བླ་མའི་གསུང་གྲོས་ཚུལ་བཞིན་དུ་མ་ཟིན་པར་ལོག་
བཤད་ཀྱི་ཉེས་པ་རང་འབྱུང་བས་གཉིས་སུ་བསྟན་པ་ལ་ཕན་པའང་སྲིད་སྙམ་པའི་བློས། བྱང་ཆུབ་ལམ་
གྱི་རིམ་པའི་འཁྲིད་གཞུང་འཇམ་པའི་དབྱངས་ཀྱི་ཞལ་ལུང་ཞེས་བྱ་བ་འདི་ནི། རྒྱལ་བའི་གསུང་རབ་མཐའ་
དག་ལ་གཞན་དྲིང་མི་འཇོག་པའི་རྩོད་དུས་ཀྱི་ཀུན་མཁྱེན་ཆེན་པོ་འཁོན་སྟོན་ཆོས་ཀྱི་རྒྱལ་པོའི་ཞལ་ལུང་
དྲི་མ་མེད་པ་འཇམ་དབྱངས་བླ་མའི་དྲིན་ལས་ལེགས་པར་ཐོས་ཤིང་སྨྲ་མཁས་ངག་གི་དབང་ཕྱུག་རྗེ་བཙུན་
བླ་མ་དཀོན་མཆོག་ཆོས་འཕེལ་བའི་དྲུང་དུ་ལམ་གྱི་རིམ་པ་ཆེན་མོ་ཚིག་གཅིག་ཀྱང་མ་ལུས་པའི་བཟབས་
བཤད་ལན་གཉིས་ཀྱི་བར་དུ་མནོས་པའི་བཀའ་དྲིན་ལས་ཆོས་ཚུལ་འདི་ཉིད་སྨྲ་བ་ལ་སྤོབས་པའི་མགྲིན་པ་
ཅུང་ཟད་འདེགས་ནུས་པའི་སྐལ་པ་ཅན་དུ་གྱུར་པའི་ཟ་ཧོར་གྱི་བརྗེ་ངག་དབང་བློ་བཟང་རྒྱ་མཚོ་འཇིགས་
མེད་གོ་ཆ་ཐུབ་བསྟན་ལང་ཚོའི་སྡེ་མིང་གཞན་འཇམ་དབྱང་དགའ་བའི་བཤེས་གཉེན་དུ་འབོད་པས། འཕགས་
པའི་ཡུལ་དུ་བི་ལནྡྲ་ཞེས་ཕྱོགས་འདིར་རྣམ་འཕྱང་དུ་འབོད་ཅིང་། འཇམ་དབྱངས་གོང་མའི་རྒྱལ་ཁབ་
ཏུ་ཝུ་ཟུའི་ཞེས་པ་ས་ཕོ་ཁྱིའི་ལོ། ལེགས་སྦྱར་གྱི་སྐད་དུ་ཐ་བ་རྫུ་གྲགས་པ་བྱ་དབོ་ཟླ་བ། རྒྱ་ནག་པ་ཆི་་



ལམ་རིམ་འཇམ་དཔལ་ཞལ་ལུང།
177
ཡོལ་ཞེས་ཧོར་ཟླ་བདུན་པ། དུས་འཁོར་བའི་མུན་པའི་མུན་པ་གསལ་བ་འབྲིང་པོའི་དགའ་བ། ཡོན་ཏན་
གྱི་དབྱངས་ཨཱལ། གསལ་བྱེད་མཱ་ལ། དབྱངས་འཆར་བའི་དམར་ཕྱོགས་ཀྱི་དགའ་བ་གཉིས་པ། དབྱངས་
ཨཱ༑ ༑གསལ་བྱེད་ཚ། ན་ཚོད་བྱིས་པ། ཁམས་ས། འདོད་ཡོན་དྲི། ཉི་མ་བཞིའི་འགྲུབ་སྦྱོར་གྱི་ཏསྐལ་
ལ་སེང་གེའི་དུས་སྦྱོར་ལ། བཀའདང་བསྟན་བཅོས་འགྱུར་རོ་ཅོག་གི་ཚལ་ཆེན་པོ་དཔལ་ལྡན་འབྲས་སྤུངས་
ཆོས་ཀྱི་སྡེ་ཆེན་པོར་སྒྱུར་བའི་ཡི་གེ་པ་ནི་གྲོང་སྨད་པ་འཕྲིན་ལས་རྒྱ་མཚོས་བྲིས་པ་སུ་དྷི་སྭཱ་ནཱ་ནཾ་བ་སནྟེ་
ཥྱད་ཡནྟུ།། །།



178་ ལམ་རིམ་ལྷོ་བརྒྱུད་ཀྱི་འཁྲིད་རྒྱུན།
༄༅། །བྱང་ཆུབ་ལམ་གྱི་རིམ་པའི་དམར་འཁྲིད་འཇམ་དཔལ་ཞལ་ལུང་གི་
འཁྲིད་རྒྱུན་བསྡུས་པ་ལྷོ་བརྒྱུད་དུ་གྲགས་པ་བཞུགས་སོ།།ཤུ་བྷཾ།
༄༅། །སྭ་སྟི། ཐབས་ཤེས་ཟུང་འཇུག་ཚོགས་གཉིས་རྒྱ་མཚོ་ལས། །ལེགས་འཁྲུངས་མཚན་དཔེའི་
ཡལ་འདབ་རབ་རྒྱས་རྩེར། །ཆོས་ཀུན་མཁྱེན་བྱེད་བྱང་ཆེན་འབྲས་སྨིན་པ། །འགྲོ་མགོན་ཡོངས་འདུའི་
དབང་པོས་དགེ་ལེགས་སྩོལ། །འཇམ་མགོན་ངག་གི་དབང་ཕྱུག་མཁྱེན་པའི་ལྷ། །མཁས་བཙུན་བཟང་
པོའི་རྣམ་རོལ་ཙོང་ཁ་པའི། །བཤད་སྒྲུབ་བསྟན་པ་དར་ཞིང་རྒྱས་བྱེད་པའི། །ཡོངས་འཛིན་བཤེས་གཉེན་
མཆོག་ལ་གུས་པས་འདུད། །དེ་ལ་འདིར་སྐལ་བ་དང་ལྡན་པའི་གང་ཟག་སངས་རྒྱས་ཀྱི སར་འཁྲིད་པར་
བྱེད་པའི་སྐྱེས་བུ་གསུམ་གྱི་ལམ་གྱི་རིམ་པའི་འཁྲིད་འདི་ཉིད་ཉམས་སུ་ལེན་པར་བྱེད་པ་ལ། སྔོན་འགྲོ་
དངོས་གཞི་རྗེས་ཀྱི་རིམ་པ་དང་གསུམ། དང་པོ་སྔོན་འགྲོ་ལ་སྐྱབས་སེམས་དང་། བཤེས་གཉེན་བསྟེན་
པའི་ཚུལ་གཉིས། དང་པོ་ནི་བསྔགས་འོས་བསྔགས་བསྟོད་ལས། ཁྱོད་ཀྱི་གང་ལས་འགྲོ་བ་དག །མ་
དྲངས་རྒུད་པ་དེ་གང་མཆིས། །གང་དང་འཇིག་རྟེན་མ་སྤྲད་པའི། །ཕུན་ཚོགས་དེ་ཡང་གང་ཞིག་མཆིས།
ཞེས་སངས་རྒྱས་ཀྱི་མཐུ་ལས་མ་བྱུང་བའི་རྒྱུ་གཞན་གྱིས་འགྲོ་བ་རྣམས་སྲིད་ཞིའི་རྒུད་པ་ལས་ཐར་པ་དང་།
གནས་སྐབས་དང་མཐར་ཐུག་གི་བདེ་བ་ལ་ལོངས་སྤྱད་དུ་ཡོད་པ་ནི་ཅུང་ཟད་ཙམ་ཡང་མེད་ཅིང་། ཡོན་
ཏན་ཁྱད་པར་ཅན་དང་ལྡན་པའི་སངས་རྒྱས་དེ་ཉིད། དམ་པའི་ཆོས་འགོག་པ་དང་ལམ་གྱི་བདེན་པ་ལས་
བྱུང་ལ། དེ་ཚུལ་བཞིན་དུ་སྒྲུབ་པར་བྱེད་པ་ཡང་། སློབ་པ་དང་མི་སློབ་པའི་དགེ་འདུན་རྣམས་ལ་རག་
ལུས་པའི་ཕྱིར་ན། སྐྱབས་ཡུལ་དམ་པ་དེ་རྣམས་ལ་བདག་དུས་དེང་ནས་བཟུང་སྟེ་སངས་རྒྱས་མ་ཐོབ་
ཀྱི་བར་དུ་མགོན་སྐྱབས་དང་དཔུང་གཉེན་ཞུ་སྙམ་པའི་མོས་པ་དུང་དུང་བ་ཞིག་བྱས་པའི་མཐུས། སྐྱབས་
གནས་དེ་དག་ལ་མཁྱེན་བརྩེ་ནུས་གསུམ་གྱི་ཡོན་ཏན་ཁྱད་པར་ཅན་མངའ་བས་བྱ་ནམ་མཁའ་ལ་འཕུར་
བ་ལྟར་བྱོན་ཏེ་མདུན་གྱི་ནམ་མཁར་སྤྲིན་གྱི་ཕུང་པོའི་དབུས་སུ་བཞུགས་པར་གསལ་བཏབ། དེ་ནས་རང་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 179
གི་གཡས་གཡོན་དུ་ཚེ་འདིའི་ཕ་མས་ཐོག་དྲངས་པའི་ཁམས་གསུམ་གྱི་སེམས་ཅན་ཐམས་ཅད་འཁོད་པར་
བསམས་ནས་བདག་སོགས་སེམས་ཅན་ཐམས་ཅད་འཁོད་པར་བསམས་ནས་བདག་སོགས་སེམས་ཅན་
ཐམས་ཅད་ལས་དང་ཉོན་མོངས་པའི་དབང་གིས་མཐའ་མེད་ཅིང་གཏིང་ཟབ་པའི་འཁོར་བ་སྡུག་བསྔལ་
གྱི་རྒྱ་མཚོ་ཆེན་པོ་འདིར་ཆུད་ནས་སྡུག་བསྔལ་གྱིས་མནར་བའི་ཚུལ་ལ། དགྲ་མི་ཤ་བོས་ད་ལྟ་རང་གསོད་
དུ་ཆ་ཙམ་གྱིས་འཇིགས་སྐྲག་དང་། འཇིགས་པ་དེ་ལས་སྐྱོབ་པའི་ནུས་པ་དཀོན་མཆོག་གསུམ་ལ་ཡོད་
པར་ཡིད་ཆེས་པའི་དད་པ་དང༌། ཡོན་ཏན་ཁྱད་པར་ཅན་རང་རྒྱུད་ལ་མངོན་དུ་བྱ་འདོད་དང་། སྐྱིད་
སྡུག་ལེགས་ཉེས་ཅི་བྱུང་ཡང་ཁྱེད་ཤེས་སྙམ་པའི་ཡིད་ཆེས་ཀྱི་བློ་ལིངས་བསྐྱུར་དང་། སེམས་ཅན་ལ་
དམིགས་པའི་སྙིང་རྗེའི་དབང་གིས། འདི་རྣམས་སྡུག་བསྔལ་ལས་སྒྲོལ་བའི་ནུས་པ་ད་ལྟ་རང་ལ་མེད་ཀྱང་
དཀོན་མཆོག་ལ་གསོལ་བ་བཏབ་སྟེ་རྒྱབ་རྟེན་བཅོལ་ན་ཡོད་པར་ངེས་པའི་སྒོ་ནས་འདི་ལྟར། བདག་དང་
འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ་བྱང་ཆུབ་སྙིང་
པོ་ལ་མཆིས་ཀྱི་བར་དུ་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། སངས་རྒྱས་བཅོམ་ལྡན་འདས་
རྣམས་ལ་སྐྱབས་སུ་མཆིའོ། །དམ་པའི་ཆོས་རྣམས་ལ་སྐྱབས་སུ་མཆིའོ། །འཕགས་པའི་དགེ་འདུན་རྣམས་
ལ་སྐྱབས་སུ་མཆིའོ། །ཞེས་མང་ཉུང་ཅི་རིགས་པ་བརྗོད། སྐྱབས་འགྲོའི་ཉམས་ལེན་ཟིན་པའི་མཇུག་
ཏུ༑ ༈ བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་སྐྱབས་སུ་མཆིའོ། །ཁྱེད་རྣམས་ཀྱིས་བདག་
གི་རྒྱུད་བྱིན་གྱིས་བརླབ་ཏུ་གསོལ། ཁྱད་པར་དུ་ཡང་སྐྱེས་བུ་གསུམ་གྱི་ལམ་གྱི་རིམ་པ་མྱུར་དུ་རྒྱུད་ལ་
སྐྱེ་བར་བྱིན་གྱིས་བརླབ་ཏུ་གསོལ་ཞེས་གསོལ་བ་འདེབས། ༈ །སེམས་བསྐྱེད་པ་ནི། བདག་གིས་སེམས་
ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱིས་གོ་འཕང་ཐོབ་པར་བྱ། དེའི་ཆེད་དུ་སྐྱེས་བུ་གསུམ་
གྱི་ལམ་གྱི་རིམ་པ་ཉམས་སུ་བླང་བར་བྱའོ་ཞེས་སེམས་བསྐྱེད། །གཉིས་པ་བཤེས་གཉེན་བསྟེན་པའི་ཚུལ་
ནི༑ ༑མདོ་སྡེ་རྒྱན་ལས། །བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་ལྷག་པ་བརྩོན་བཅས་ལུང་
གིས་ཕྱུག དེ་ཉིད་རབ་ཏུ་རྟོགས་ལ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་ལ་བསྟེན། །ཞེས་



180 ལམ་རིམ་ལྷོ་བརྒྱུད་ཀྱི་འཁྲིད་རྒྱུན་
བསྟེན་བྱ་དགེ་བའི་བཤེས་གཉེན་མཚན་ཉིད་དང་། སློབ་མ་ཡང་། བཞི་བརྒྱ་པ་ལས། གཟུར་གནས་བློ་
ལྡན་དོན་གཉེར་བ། །ཉན་པོ་སྣོད་ཅེས་བྱ་བར་བཤད། །ཅེས་རང་ཕྱོགས་ལ་ཆགས་ཤིང་གཞན་ཕྱོགས་
ལ་ཞེ་སྡང་བའི་ཕྱོགས་ལྷུང་དང་བྲལ་ཞིང་། ཉེས་བཤད་དང་ལེགས་བཤད་ཀྱི་བླང་དོར་ནུས་པའི་བློ་གྲོས་
ཅན༑ ༑དམ་པའི་ཆོས་ལ་དོན་གཉེར་ཆེན་པོ་དང་ལྡན་པ། ཆོས་སྨྲ་བ་པོ་ལ་གུས་ཤིང་ཡིད་ལེགས་པར་
གཏོད་པ་སྟེ་ཡོན་ཏན་ལྔ་དང་ལྡན་པའི་སློབ་མ་ཞིག་དགོས་ལ། དེ་ལྟ་བུའི་སློབ་མ་ཟུང་དུ་འབྲེལ་ན་གཤོག་
པ་གཉིས་ལྡན་གྱི་བྱ་ནམ་མཁའ་ལ་འཕུར་བ་ལ་ཚེགས་མེད་པ་བཞིན་རྣམ་གྲོལ་སྒྲུབ་ལ་དེ་ཙམ་གྱིས་དཀའ་
བ་རང་མི་འདུག་པས། མཚན་ཉིད་དེ་ལྡན་གྱི་སློབ་མ་དེས་ཀྱང་བཤེས་གཉེན་བསྟེན་པའི་ཚུལ་ལ། བསམ་
པས་བསྟེན་པའི་ཚུལ་དང་། སྦྱོར་བས་བསྟེན་པའི་ཚུལ་གཉིས། དང་པོ་ནི་དཀོན་མཆོག་ཏ་ལ་ལའི་གཟུངས་
ལས༑ ༑དད་པ་སྔོན་འགྲོ་མ་ལྟར་བསྐྱེད་པ་སྟེ། །ཡོན་ཏན་ཐམས་ཅད་བསྲུང་ཤིང་འཕེལ་བར་བྱེད། །ཅེས་
དགེ་བའི་བཤེས་གཉེན་ལ་མི་ཕྱེད་པའི་དད་པ་ཞིག་ངེས་པར་སྔོན་ཏུ་འགྲོ་བ་གལ་ཆེ་ལ། བཤེས་གཉེན་དེ་
ཡང་སྐྱོན་ཀུན་ཟད་ཡོན་ཏན་ཀུན་ལྡན་ཞིག་ཏུ་མཐོང་དགོས་པ་ལ། རྩོད་ལྡན་དབང་གིས་བླ་མ་སྐྱོན་དང་
ཡོན་ཏན་འདྲེས། །ཞེས་འོ་སྐོལ་ལས་མ་དག་པའི་གདུལ་བྱའི་སྣང་ངོར་སྐྱོན་ཡོན་འདྲེས་མར་འོང་བས་
སྐྱོན་རྟོག་གི་བློ་དེ་དགག་དགོས། སྐྱོན་རྟོག་གི་བློ་སེལ་བ་ལ་ཡང་དཔེར་ན་དབང་ཤེས་འཁྲུལ་བའི་ངོར་ཤིན་
ཏུ་དཀར་བའི་གངས་རི་སྔོན་པོར་འཆར་བ་དང་། མཁྲིས་པའི་ནད་ཀྱིས་གཙེས་པའི་མིག་ཤེས་ཀྱིས་དུང་
སེར་པོར་མཐོང་བ་དང་ཁྱད་པར་ག་ལ་ཡོད། ཡང་དག་པར་རྫོགས་པའི་སངས་རྒྱས་སྐྱོན་ཀུན་ཟད་ཡོན་
ཏན་ཐམས་ཅད་དང་ལྡན་པ་དེ་ལའང་ལེགས་སྐར་ལྷ་སྦྱིན་མུ་སྟེགས་བྱེད་ལ་སོགས་པ་རྣམས་ཀྱིས་སྐྱོན་དང་
ཉེས་པའི་གོང་བུར་མཐོང་ཞིང་། འཕགས་པ་ཐོགས་མེད་ཀྱིས་རྗེ་བཙུན་བྱམས་པ་ཁྱི་མོ་ཁོག་སྨད་འབུས་
གཡེངས་པར་གཟིགས་པ་དང་། སློབ་དཔོན་སངས་རྒྱས་ཡེ་ཤེས་ཞབས་ཀྱིས་སློབ་དཔོན་འཇམ་དཔལ་
བཤེས་གཉེན་ཁྱིམ་བཙུན་རྒད་པོ་ཆོས་གོས་ཀྱིས་ཐོད་བྱས་ནས་རྨོ་རྨོད་ཅིང་རོལ་ནང་གི་སེམས་ཅན་མང་
པོ་ཆུ་ནང་དུ་འཚོད་པར་གཟིགས་པ་དང་། ནཱ་རོ་བས་ཏེ་ལོ་པ་ཉ་གསོན་སྲེག་བྱེད་པར་གཟིགས་པ་དང་།



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 181
དགེ་ཚུལ་ཚེམ་བུ་པས་རྡོ་རྗེ་ཕག་མོ་མཛེ་མོར་མཐོང་བ་དང་། ཡབ་སྲས་མཇལ་བའི་མདོ་ལས། དེ་བཞིན་
གཤེགས་པས་བདུད་དུ་སྤྲུལ་ནས་སེམས་ཅན་གྱི་དོན་མཛད་པར་ཡང་བཤད་པས། རྒྱུ་མཚན་དེ་དག་དང་
རང་གི་མཐོང་ཚུལ་ལ་ཁྱད་པར་མེད་སྙམ་དུ་བསམ། སྐྱོན་གྱི་ཆ་ཕྲ་མོ་ཡང་དགག་གང་ཐུབ་དང་ཡོན་ཏན་
ཆུང་ངུ་ལ་ཡང་དད་པ་ཅི་འཕེལ་དུ་བྱ་བ་ནི་རང་ལ་ལེགས་ཚོགས་དངོས་གྲུབ་ཐམས་ཅད་ཀྱི་རྩ་བར་ཡོད་
པས་གནད་ཤིན་ཏུ་ཆེ། གུས་པ་ཆེན་པོ་སྐྱེད་པར་བྱེད་པ་ལ་བཀའ་དྲིན་རྗེས་སུ་དྲན་པ་གལ་ཆེ་བས། བདག་
གི་བླ་མ་དམ་པ་འདིས་དམུ་རྒོད་གདུལ་དཀའ་བའི་འགྲོ་བ་རྣམས་འདྲེན་པའི་སླད་དུ། དུས་གསུམ་བདེ་
གཤེགས་ཀུན་གྱི་རང་གཟུགས་ཐ་མལ་པའི་རྣམ་པར་སྤྲུལ་ནས་བྱོན་པ་ཡིན་པས་སྐྱོན་ཀུན་ཟད་ཅིང་ཡོན་
ཏན་ཐམས་ཅད་དང་ལྡན་པའི་ཆ་ནས་སངས་རྒྱས་རྣམས་དང་ཁྱད་པར་མ་མཆིས་ཀྱང་། རང་ངོས་ནས་
སངས་རྒྱས་ལས་ཀྱང་ལྷག་སྟེ་སངས་རྒྱས་དངོས་སུ་མཇལ་ཡང་དེ་ཕན་ཆད་ལས་འགྲོ་རྒྱུ་མེད་པའི་ཟབ་
པ་དང་རྒྱ་ཆེ་བའི་ཆོས་ནི་དགེ་བའི་བཤེས་གཉིན་གྱིས་ལེགས་པར་བསྟན་ཅིང་ཐོས། རང་གིས་ཉམས་སུ་
ལེན་པར་ནུས་ན་ཐར་པ་དང་ཐམས་ཅད་མཁྱེན་པ་ཐོབ་པར་ནི་ཐེ་མི་ཚོམ། ཚེ་འདིར་ནད་དང་དགྲ་སོགས་
ཀྱི་འཇིགས་པ་ལས་སྐྱོབ་ཅིང་ཟས་གོས་འབྱོར་བ་སྟེར་བར་བྱེད་པ་ལ་ཡང་དྲིན་ཆེ་བར་བྱེད་ན། འཁོར་
བ་སྤྱི་དང་བྱེ་བྲག་གི་སྡུག་བསྔལ་ལས་སྐྱོབ་ཅིང་གཏན་གྱི་བདེ་བ་བླ་ན་མེད་པ་སྟེར་བར་མཛད་པའི་བཀའ་
དྲིན་འདི་ནི་སྟོང་གསུམ་གསེར་གྱི་བཀང་ཡང་གཞལ་བར་ག་ལ་ནུས། རང་ངོས་ནས་དུས་གསུམ་གྱི་སངས་
རྒྱས་ཐམས་ཅད་ལས་བླ་མ་དམ་པ་འདི་ཉིད་བཀའ་དྲིན་ཆེ་ཞིང་ལྷག་པར་གདོན་མི་ཟ་སྙམ་པའི་དད་པ་དང་
གུ་་་པ་སྙིང་ཁོང་རུས་པའི་གཏིང་ནས་བསམ་ཞིང་ལུས་ཀྱི་བ་སྤུ་གཡོ་བ་མིག་ནས་མཆི་མ་མ་བྱུང་གི་བར་
དུ་བསྒོམ། གཉིས་པ་སྦྱོར་བས་བསྟེན་པའི་ཚུལ་ནི། བླ་མ་ལྔ་བཅུ་པ་ལས། འདིར་མང་སྨོས་པ་ཅི་ཞིག་
དགོས༑ ༑བླ་མ་དགྱེས་བྱེད་གང་ཡིན་བྱ། །མི་མཉེས་བྱེད་ཀུན་སྤང་བ་ནི། །དེ་དང་དེ་ལ་འབད་དེ་བརྟག།
ཅེས་སྔོན་བདག་ཅག་གི་སྟོན་པས་ཆོས་ཚིགས་བཅད་གཅིག་ཐོས་པའི་དོན་དུ་སྐུ་ལུས་ལ་མར་མེ་སྟོང་བཙུགས་
པ༑ ༑ལྕགས་གཟེར་སྟོང་བཏབ་པ། བུ་དང་བཙུན་མོ་མངའ་འབངས་ལོངས་སྤྱོད་ཐམས་ཅད་ཕུལ་བ།



182 ལམ་རིམ་ལྷོ་བརྒྱུད་ཀྱི་འཁྲིད་རྒྱུན།
རྟག་ཏུ་ངུས་ཆོས་འཕགས། ནཱ་རོས་ཏེ་ལོ། ཇོ་བོས་གསེར་གླིང་པ། བསེས་འབྲོག་མི། མི་ལས་མར་པ་
བསྟེན་པ་སོགས་དམ་པ་གོང་མ་རྣམས་ཀྱི་རྣམ་ཐར་ལ་ཆོས་ཕྱིར་ལུས་སྲོག་ལ་བལྟོས་པ་མེད་པར་དཀའ་
བ་སྤྱད་པ་བསམ་གྱིས་མི་ཁྱབ། བླ་མ་དེ་ཟང་ཟིང་གི་དངོས་པོ་སོགས་ལ་གཟིགས་པ་མིན་ནའང་གནས་སྐབས་
དེ་དག་ལ་བལྟོས་པ་ལྟར་མཛད་པ་ནི་གདུལ་བྱ་ཚོགས་རྫོགས་པ་ལ་དགོངས་པ་ཡིན་པས། དེ་བྱིན་སངས་
རྒྱས་ཐམས་ཅད་ལ། །རྟག་ཏུ་ཕུལ་བ་ཉིད་དུ་འགྱུར། །དེ་ཕུལ་བསོད་ནམས་ཚོགས་ཡིན་ཏེ། །ཚོགས་
ལས་དངོས་གྲུབ་མཆོག་ཏུ་འགྱུར། །ཞེས་རང་ཉིད་ཀྱི་གཅེས་ནོར་ཡོད་རྒུ་མཐའ་དག་དབུལ་ཞིང་། བྱ་
བར་དཀའ་བ་འམ་བྱེད་དུ་མི་རུང་བ་འདྲ་ཞིག་གྱིས་གསུང་ཡང་། འདི་བདག་ལ་ཕན་པ་ཞིག་ཡོད་བར་གོར་
མ་ཆག་སྙམ་དུ་ཚམ་ཚོམ་མེད་པར་འཇུག་པའམ་ཡེ་ནས་མི་འགྲུབ་ཅིང་མི་རུང་བ་ཞིག་འདུག་ན། རིགས་
པ་ཡིས་ནི་མི་ནུས་ན། །མི་ནུས་དེ་ལ་ཚིག་གིས་སྦྱང་། །ཞེས་བཤད་སྦྱང་ལེགས་པར་བྱེད་པ་ཞིག་དགོས་
ཀྱི་ཇི་མི་སྙམ་པར་འཇོག་པ་ཡེ་མི་རུང་། གཙོ་བོ་ནི་སྒྲུབ་པའི་མཆོད་པས་མཉེས་པར་གསུངས་པས་ཇི་ལྟར་
བསྟན་པའི་ཆོས་རྣམས་ཐོས་བསམ་སྒོམ་གསུམ་གྱིས་གཏན་ལ་འབེབས་དགོས་པར་གདའ། དེ་ཡང་མགོན་
པོ་གསེར་གླིང་པའི་རྣམ་ཐར་ཡིན་པས། གནས་ཁང་བྱི་དོར་བྱས་ལ་དཀོན་མཆོག་གསུམ་གྱི་སྐུ་གསུང་
ཐུགས་ཀྱི་རྟེན་བཀྲམ། ཅི་འབྱོར་བའི་མཆོད་པ་གཡོ་མེད་ཅིང་བཀོད་པས་མཛེས་པར་བཤམ། རང་ཉིད་
བདེ་བའི་སྟན་ལ་བག་མེད་པའི་འདུག་ཚུལ་མིན་པའི་སྐྱིལ་ཀྲུང་ངམ་སྐྱིལ་ཀྲུང་ཕྱེད་པ་སོགས་སྤྱོད་ལམ་གང་
ཡང་རུང་བས་འཁོད་དེ། འདིར་བླ་མའི་རྣལ་འབྱོར་ལ་བརྟེན་པའི་ཚོགས་ཞིང་རྣམས་སྨན་བླའི་མདོ་ཆོག་
ལས་བྱུང་བ་བཞིན་མགྲོན་ཐབས་སུ་སྤྱན་འདྲེན་པ་ཡིན་པས། ས་གཞི་དང་ཁྲི་སོགས་བྱིན་གྱིས་བརླབ་པའི་
ཚུལ་ནི། ཐམས་ཅད་དུ་ནི་ས་གཞི་དག ཅེས་སོགས་བརྗོད་ཅིང་རིན་པོ་ཆེའི་ས་གཞི་ལག་མཐིལ་ལྟར་
འཁོད་སྙོམས་པའི་སྟེང་དུ། རིན་ཆེན་དུ་མ་ལས་གྲུབ་སེང་གེའི་ཁྲི། །ཡིད་འོང་སྣ་ཆོགས་གོས་ཀྱི་སབཀབ་
པ་འདི། །ཞེས་སོགས་སེང་གེས་བཏེགས་པའི་རིན་པོ་ཆེའི་ཁྲི་ཡིད་དུ་འོང་བ་དེའི་གཡས་གཡོན་རྣམས་སུ་
རིན་པོ་ཆེའི་ཁྲི་རྩ་བརྒྱུད་ཀྱི་བླ་མའི་གྲངས་དང་མཉམ་པ་རྒྱབ་མདུན་དང་མཐོ་དམའི་རྣམ་པས་བང་རིམ་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན་ 183
གྱི་དབྱིབས་ལྟ་བུ་བཀོད་པས་མཛེས་པ་ཞིག་གསལ་བཏབ། རྣམ་དག་ཆོས་ཀྱི་དབྱིངས་ལས་མ་གཡོས་ཀྱང་།
ཐུགས་རྗེས་ཚད་མེད་འགྲོ་ལ་ཕྱོགས་བཅུར་གཟིགས། །རྒྱལ་བ་ཀུན་གྱི་འཕྲིན་ལས་རྒྱས་མཛད་པའི། །དུས་
གསུམ་བླ་མ་འཁོར་བཅས་གནས་འདིར་གཤེགས། །མ་ལུས་སེམས་ཅན་ཀུན་གྱི་མགོན་གྱུར་ཅིང་། །ཞེས་
སོགས་ཀྱིས་སྤྱན་དྲངས་པས་ཆོས་འདི་སྟོན་པའི་དྲིན་ཅན་རྩ་བའི་བླ་མ་དང་གཉིས་སུ་མེད་པའི་སྟོན་པ་མཉམ་
མེད་ཤཱཀྱའི་རྒྱལ་པོ་ལ་རྒྱ་ཆེན་སྤྱོད་བརྒྱུད་དང་ཟབ་མོ་ལྟ་བརྒྱུད་ཀྱི་བླ་མ་རྣམས་ཀྱིས་བསྐོར་བ། དེའི་མཐར་
ཐེག་པ་གསུམ་གྱི་སློབ་པ་དང་མི་སློབ་པའི་དགེ་འདུན་སྤྲིན་གྱི་ཕུང་པོ་འཁྲིགས་པ་ལྟ་བུས་བསྐོར་ཏེ་མ་གདྷ་
བཟང་མོའི་གཏམ་བརྒྱུད་ལས་ཇི་ལྟར་བྱུང་བ་བཞིན་བྱོན་ནས་སྟན་བཤམས་པ་རྣམས་ལ་བཞུགས་པར་མོས།
ཁྲུས་ཀྱི་ཁང་པ་ཤིན་ཏུ་དྲི་ཞིམ་པ། །སོགས་ཀྱིས་ཁྲུས་གསོལ། སྟོང་གསུམ་ཀུན་ཏུ་དྲི་ངད་ཞེས་སོགས་
ཀྱིས་དྲི་ཕུལ། སྲབ་འཇམ་ཡང་བ་ལྷ་ཡི་གོས། །ཞེས་སོགས་ཀྱི་ན་བཟའ་ཕུལ། བདག་དང་འགྲོ་ལ་ཞེས་
སོགས་ཀྱིས་བཞུགས་སུ་གསོལ། བསགས་སྦྱང་གི་གནད་བསྡུས་པ་ཡན་ལག་བདུན་པའི་ཐོག་མར་ཕྱག་
འཚལ་བ་ནི། འདྲེན་པ་མཉམ་མེད་ཅེས་སོགས་ལམ་རིམ་གསོལ་འདེབས་ཕྱག་འཚལ་དུ་འདོན་པ་བསྒྱུར།
ཇི་སྙེད་སུ་དང་ཅེས་པ་ནས། བདེ་བར་གཤེགས་པ་ཐམས་ཅད་བདག་གས་བསྟོད། །ཅེས་པའི་བར་གྱིས་
ཕྱག་བྱ། མཆོད་པའི་ཐོག་མར་མཎྜལ་ཚོམ་བུ་སོ་བདུན་མས་སྣ་དྲངས་མང་ཁྱད་ཚོམ་བུ་བདུན་མ་གཙོ་
བོར་བྱས་ཏེ་གྲངས་ཉེར་གཅིག་སོགས་དབུལ། མེ་ཏོག་དམ་པ་ཞེས་པ་ནས། རྒྱལ་བ་ཀུན་ལ་ཕྱག་འཚལ་
མཆོད་པར་བགྱིས། །ཞེས་པའི་བར་གྱིས་མཆོད་པ་དབུལ། འདོད་ཆགས་ཞེས་པ་ནས། ཐམས་ཅད་
བདག་གིས་བྱང་ཆུབ་ཕྱིར་བསྔོའོ། །ཞེས་པའི་བར་གྱིས་ཡན་ལག་ལྷག་མ་རྣམས་བྱའོ། །གཉིས་པ་དངོས་
གཞི་བསྟེན་ནས་བློ་ཇི་ལྟར་སྦྱང་བའི་རིམ་པ་ལ། དལ་བའི་རྟེན་ལ་སྙིང་པོ་བླང་བའི་ཕྱིར་དུ་བསྐུལ་བ་དང་།
སྙིང་པོ་ཇི་ལྟར་ལེན་པའི་ཚུལ་གཉིས། དལ་འབྱོར་ངོས་བཟུང་བ། དོན་ཆེ་བར་བསམ་པ། །རྙེད་དཀའ་
བར་བསམ་པ་དང་གསུམ། དང་པོ་ནི་ལོག་ལྟ་ཅན། ངན་འགྲོ་གསུམ། སངས་རྒྱས་མ་བྱུང་བ། ཡུལ་
མཐའ་ཁོབ། གླེན་ལྐུགས། ལྷ་ཚེ་རིང་པོ་སྟེ་མི་ཁོམ་པའི་གནས་བརྒྱད་དང་བྲལ་བའི་དལ་བ་བརྒྱད་དང་



184 ལ མ་རིམ་ལྷོ་བརྒྱུད་ཀྱི་འཁྲིད་རྒྱུན།
ལྡན་ཞིང་། སྤྱིར་མི་ལུས་ཐོབ་པ། དེའི་ནང་ནས་ཆོས་ཚིགས་ཀྱི་ཕྱེ་བའི་ཡུལ་དབུས་སུ་སྐྱེས་པ། དབང་
པོའི་སྒོ་ལྔ་ཚང་བ། མཚམས་མེད་ལྔ་མ་བྱས་པ། སྡེ་སྣོད་གསུམ་ལ་དད་པ་སྟེ་རང་འབྱོར་ལྔ་དང་། གཞན་
འབྱོར་ལྔ་ནི། སངས་རྒྱས་འཇིག་རྟེན་དུ་བྱོན་པ། དེས་དམ་པའི་ཆོས་གསུངས་པ། གསུངས་པའི་བསྟན་
པ་མ་ཉམས་པར་གནས་པ། བསྟན་པ་དེ་ལ་རང་ཉིད་བཞུགས་པ། སྦྱིན་བདག་སོགས་ཀྱིས་ཟས་གོས་ཀྱིས་
མཚོན་མཐུན་རྐྱེན་སྟེར་བར་བྱེད་པ་སྟེ་འབྱོར་བ་བཅུ་དང་བཅས་པའི་དལ་འབྱོར་གྱི་ཆོས་བཅོ་བརྒྱད་པོ་
ད་ལྟ་རང་གིས་ཐོབ་པའི་མི་ལུས་འདི་ལ་ཚང་ངམ་མ་ཚང་སྙམ་དུ་བསམས་ནས། ཚང་འདུག་ན་ཡིད་དགའ་
བ་ལྷང་བ་ཞིག་མ་སྐྱེས་ཀྱི་བར་དུ་བསྒོམ་དགོས་པ་ཡིན་ཏེ། ད་ལྟ་དལ་འབྱོར་དང་ལྡན་པའི་མིར་རློམ་པ་
མཐའ་དག་བརྟགས་ཤིང་དཔྱད་ན་མ་ཚང་བ་ཤིན་ཏུ་མང་གསུང་། གཉིས་པ་དོན་ཆེ་བར་བསམ་པ་ནི། སློབ་
སྤྲིང་ལས། བདེ་གཤེགས་ལམ་རྟེན་འགྲོ་བ་འདྲེན་པར་ཆས་གྱུར་ཅིང་། །སེམས་ཀྱི་སྟོབས་ཆེན་མི་ཡིས་
རྙེད་པ་གང་ཡིན་པ། །ལམ་དེ་ལྷ་དང་ཀླུ་ཡིས་རྙེད་མིན་ལྷ་མིན་དང་། །མཁའ་ལྡིང་རིན་འཛིན་མིའམ་
ཅི་དང་ལྟོ་འཕྱེས་མིན། །ཞེས་ངན་སོང་གསུམ་ནི་མི་དགེ་བའི་རྣམ་སྨིན་ལ་གཙོ་བོར་སྤྱོད་པས། རྟེན་དེ་
ལ་ལས་གསོག་པའི་ནུས་པ་ཧ་ཅང་མི་ཆེ། ལྷ་རྣམས་ནི་དགེ་བའི་རྣམ་སྨིན་ལ་ལོངས་སྤྱོད་ཀྱང་ལས་གསོག་
པའི་མཐུ་ཆུང་། མི་རྣམས་ནི་ལས་དགེ་སྡིག་གསོག་པའི་ནུས་པ་སྟོབས་ཆེ་ཞིང་། ཁྱད་པར་རང་ཅག་
འཛམ་བུ་གླིང་པ་རྣམས་ལས་ཀྱི་ས་པ་ཡིན་པས་བླང་དོར་མ་ནོར་བའི་མདུན་མ་ཞིག་བྱས་ཚེ་མངོན་མཐོ་
ལྷ་མིའི་རྟེན། ཉན་རང་གི་མྱང་འདས། འགྲོ་བ་རྣམས་བདེ་བར་གཤེགས་པའི་སར་འཁྲིད་པའི་སེམས་
བསྐྱེད༑ ༑སངས་རྒྱས་ཀྱི་གོ་འཕང་རྣམས་ཕུལ་དུ་བྱུང་བ་སྒྲུབ་པས་བདག་གིས་ཐོབ་པ་འདི་ཡིད་བཞིན་
གྱི་ནོར་བུ་ལས་ཀྱང་ཆེས་ལྷག་པ་ཞིག་འདུག་གོ་སྙམ་དུ་དབུལ་པོས་གཏེར་རྙེད་པ་ལྟ་བུའི་དགའ་བ་ལྷང་གིས་
མ་བྱུང་གི་བར་དུ་བསྒོམ་མོ། །གསུམ་པ་རྙེད་དཀའ་བར་བསམ་པ་ལ། དཔེ། རྒྱུ། ངོ་བོའི་སྒོ་ནས་རྙེད་
དཀའ་ཚུལ་གསུམ། དང་པོ་ནི་སྤྱོད་འཇུག་ལས། རྒྱ་མཚོ་ཆེར་གཡེངས་གཉའ་ཤིང་གི །བུ་གར་རུས་
སྦལ་མགྲིན་ཆུད་ལྟར། ཞེས་རྒྱ་མཚོ་ཆེན་པོར་གསེར་གྱི་གཉའ་ཤིང་བུ་ག་གཅིག་པ་ཞིག་རླུང་གིས་བསྐུལ་



ལམ་རིམ་སྒོ་བརྒྱུད་ཀྱི་འཁྲིད་རྒྱུན། 185
ཏེ་ཕྱོགས་ཀུན་ཏུ་གཡེངས་པའི་ཚེ། ལོ་བརྒྱ་བརྒྱ་ཙམ་ན་རུས་སྦལ་ལོང་བ་ཞིག་མཚོའི་སྟེང་དུ་འོང་བ་ན་
མགྲིན་པ་བུག་པ་དེར་ཆུད་པ་སྲིད་པ་ཙམ་དུ་གསུངས་ཤིང་། དེ་ལས་གསལ་བའི་དཔེ་གྱང་ངོས་སུ་སྲན་
མ་སྦར་བ་གང་གཏོར་ན་དེར་ཆགས་པ་ཤིན་ཏུ་དཀོན། དལ་འབྱོར་གྱི་མི་ལུས་ནི་གྱང་ལོགས་ལ་ཆགས་
པའི་སྲན་མ་དང་ཚུལ་མཚུངས་པར་འདུག་གོ་སྙམ་ནས་དཔེ་དོན་རྒྱུད་ཐོག་ཏུ་འཕྲོད་ངེས་ཤིག་སྦྱར་ཏེ་བསྒོམ།
གཉིས་པ་རྒྱུའི་སྒོ་ནས་རྙེད་དཀའ་ཚུལ་ནི། སྤྱིར་བདེ་འགྲོ་ཙམ་ཐོབ་པ་ལ་ཚུལ་ཁྲིམས་སྣ་གཅིག་ཡན་ཆད་
བསྲུང་དགོས། ཁྱད་པར་དལ་འབྱོར་གྱི་མི་ལུས་འཐོབ་པ་ལ། སྦྱིན་པས་ལོངས་སྤྱོད་ཁྲིམས་ཀྱིས་བདེ།
ཞེས་ཚུལ་ཁྲིམས་རྣམ་པར་དག་པས་གཞི་བཟུང་། སྦྱིན་སོགས་ཀྱིས་གྲོགས་བྱས། །སྨོན་ལམ་དྲི་མ་མེད་
པས་མཚམས་སྦྱོར་དགོས་པ་ལ། དེང་སང་རྒྱུ་དེ་ལྟ་བུ་སྒྲུབ་མཁན་ཤིན་ཏུ་དཀོན་པས་ན། འབྲས་བུ་དལ་
འབྱོར་ཚང་བའི་མི་ལུས་དཀོན་པ་ཡང་ཆོས་ཉིད་ཡིན། དེར་མ་ཟད་ངན་སོང་གསུམ་ནི་མི་དགེ་བའི་རྣམ་
སྨིན་ལ་ལོངས་སྤྱོད་པས་དགེ་བའི་སེམས་མངོན་གྱུར་ཙམ་ཡང་སྐྱེ་དཀའ། ལྷ་རྣམས་ཀྱང་ཏིང་ངེ་འཛིན་
དང་འདོད་པའི་བདེ་བས་གཡེལ། མི་ལ་ཡང་ཆོས་མ་དར་བའི་ཡུལ་དུ་དགེ་བའི་སྒྲ་ཙམ་ཡང་ཐོས་པ་མིན་
ཞིང་༑ ༑ཡུལ་དེ་གནས་ཀྱི་ཕུང་པོ་ཙམ་དུ་བྱས་པའི་ཆོས་དར་བའི་ཡུལ་ནི་ནས་འབྲུ་གཅིག་ཙམ་གྱི་ཚོད་
དུ་སྣང་། ད་ལྟ་སྐྱེ་བོ་ཁྲི་ཕྲག་མང་པོ་ཚོགས་པའི་ཁྲོད་དུ་ཚུལ་ཁྲིམས་སྲུང་བར་ཁས་འཆེ་བ་ནི་ཤིན་ཏུ་ཉུང་།
དེའི་ནང་ནས་ཀྱང་གོས་གི་ཕུན་སུམ་ཚོགས་པའི་རྒྱུ་གསུམ་ག་ཚང་བ་ནི་ཉིན་མོའི་སྐར་མ་ཙམ་དུ་འདུག དེ་
ལྟར་ཁ་ཕྱིར་བལྟས་ཀྱི་ཤེས་པ་དེ་ཁ་ནང་དུ་ལོག་སྟེ་རང་ལ་བལྟས་པ་ན། ཆོས་བྱེད་སྙམ་པའི་བློ་ཡམ་མེ་
བ་ཞིག་ལས་བློ་བདེ་ངེས་པའི་དགེ་བའི་གྲགས་འདྲེན་རྒྱུ་ཤིན་ཏུ་ཉུང་། སྡིག་པ་མི་དགེ་བ་ནི་ཞར་དང་ཞོར་
ལ་བསགས་པའི་རྒྱུ་འདིས། ད་རེས་ཀྱི་ཚེ་ཞབས་འདི་ལ་བཙན་ས་ཟིན་པ་ཞིག་མ་བྱུང་ན། སླད་ནས་མི་
ལུས་ཐོབ་པ་མི་འདུག་ཐོབ་ཏུ་རེ་བའི་བློ་འདི་དཔྱིད་ཀ་ཡུངས་ཀར་བཏབ་ནས་སྟོན་ནས་བསྡུ་རྩིས་བྱེད་པ་
དང་འདྲ་བས་ཅོལ་རེ་ཆུང་མཉམ་དུ་མྱོང་བ་ཐོན་ངེས་ཀྱི་བར་དུ་བསྒོམ། གསུམ་པ་ངོ་བོའི་སྒོ་ནས་རྙེད་
དཀའ་བ་ནི། དབྱར་དུས་ཀྱི་སྲིན་བུ་ཤིན་དུ་མང་བའི་ས་འཕྱར་བ་ཙམ་གྱི་སྟེང་དུ་རང་ཉིད་དངོས་སུ་ཡོད་



186 ལམ་རིམ་ལྷོ་བརྒྱུད་ཀྱི་འཁྲིད་རྒྱུན།
པ་ལྟ་བུའི་འདུ་ཤེས་དང་བཅས་ཏེ། ག་རེ་དུད་འགྲོ་ལས་ཡི་དྭགས་ཀྱི་འགྲོ་བ་མང་། དེ་ལས་དམྱལ་བའི་
འགྲོ་བ་མང་། དུད་འགྲོ་ལ་ཡང་བྱིངས་དང་ཁ་འཐོར་བ་གཉིས་ལས་ཁ་འཐོར་བའི་དུད་འགྲོ་ནི་ཆེས་ཉུང་
མོད༑ ༑འོན་ཀྱང་ས་འཕྱར་བ་ཙམ་གྱི་སྟེང་ན། དུད་འགྲོ་ཆུང་ངུ་བགྲང་གིས་མི་ལང་བ་ལྟ་བུ་ཡོད་ནའང་
མི་བཅུ་སྐོར་ཙམ་ལས་མི་ཤོང་བ་དང༌། ཡུལ་གྲོང་རེ་ལ་མི་ཇི་ལྟར་མང་ཡང་འབུམ་ཕྲག་བརྒལ་བ་ཆེར་
མི་འོང་ལ། སྲོག་ཆགས་ཕྲ་མོ་བགྲང་བར་མི་ནུས་པ་སོགས་རྗེས་སུ་དཔག་པའི་ཚད་མས་གཞལ་མི་དགོས་
པར་མཁས་བླུན་ཀུན་ལ་མངོན་སུམ་དུ་གྲུབ་པ་དང་། བདེ་འགྲོའི་ལུས་རྟེན་ལ་བལྟོས་ཏེ་ཡང་མི་ལུས། དེའི་
ནང་ནས་ཀྱང་ཆོས་དང་མཇལ་བའི་མི་ལུས་དཀོན། མཇལ་དུ་ཟིན་ཀྱང་ཉན་ན་ཚིག་མི་ཟིན། བསམ་ན་
དོན་མི་གོ བསྒོམས་ན་རྒྱུད་ལ་མི་སྐྱེ་བའི་གང་ཟག་ཧ་ཅང་མང་། ཐོས་བསམ་སྒོམ་གསུམ་གྱི་བློ་གྲོས་
དང་ལྡན་ཡང་ཚེ་འདིའི་མདུན་མ་ཁོ་ན་སྒྲུབ་པ་ཆེས་མང་བ་སོགས་ནས་ཆོས་སྒྲུབ་པའི་མཐུན་རྐྱེན་མཐའ་
དག་ཚང་བའི་དལ་འབྱོར་གྱི་རྟེན་འདི་ལ་འདོད་པ་ཅན་ལ་འཇིག་རྟེན་ན་འབྱུང་བར་དཀོན་པའི་ཁྱད་ནོར་
རྙེད་པའི་བློ་སྐྱེས་པ་ལྟ་བུའི་མྱོང་བ་ཐོན་གྱི་བར་དུ་བསྒོམ་མོ། །གཉིས་པ་སྙིང་པོ་ཇི་ལྟར་ལེན་པའི་ཚུལ་ལ།
སྐྱེས་བུ་གང་ཞིག་ཐབས་ནི་གང་དག་གིས། །འཁོར་བའི་བདེ་བ་ཙམ་དག་ལ། །རང་ཉིད་དོན་དུ་གཉེར་
བྱེད་པ། སྐྱེས་བུ་དེ་ནི་ཐ་མར་ཤེས། །ཞེས་གསུངས། འདི་ལ་འཇིག་རྟེན་ཕྱི་མ་དོན་གཉེར་གྱི་བློ་བསྐྱེད་
པ་དང་འཇི་ག་རྟེན་ཕྱི་མར་བདེ་བའི་ཐབས་བསྟན་པ་གཉིས། དང་པོ་ལ་འཆི་བ་མི་རྟག་པ་བསམ་པ་དང་།
ངན་འགྲོའི་སྡུག་བསྔལ་བསམ་པ་གཉིས། དང་པོ་ནི། མི་བླུན་རྨོངས་ལ་ལ་འཆི་བ་འོང་མི་འོང་གི་རྟོག་
དཔྱོད་ཙམ་ཡང་མི་བྱེད་ལ། ཕལ་ཆེར་ནི་ནམ་ཞིག་འཆི་བ་འོང་སྙམ་པ་ཡོད་ཀྱང་མ་རྒས་ཀྱི་བར་དང་ལོ་
ཟླ་ཞག་གྲངས་རེ་རེ་བཞིན་ནས་མི་འཆི་སྙམ་པའི་དབང་གིས་འཆི་ནད་ཀྱིས་འཐེབས་པའམ་ལོ་བརྒྱ་ཕྲག་
ལོན་ཀྱང་རེ་ཞིག་གསོན་དུ་རེ་བའི་བསམ་པ་མངོན་གྱུར་པ་དེས་ཚེ་འདིའི་མདུན་མ་འབའ་ཞིག་གི་དབང་
དུ་འགྲོ་བ་ བསམ་པ་དེ་ལས་ལོག་སྟེ་སང་ཙམ་ཡང་མི་འཆི་བའི་ངེས་པ་མེད། ཟླ་བ་རྙིང་མའི་བརྒྱགས་
གྲབས་བྱས་ཀྱང་དེའི་དུས་སུ་རང་ཉིད་ལུས་རྟེན་འདི་དང་དབྱིབས་མི་འདྲ་བ་རྭ་ཅོ་ཟིང་ངེ་བ་ཞིག་ཏུ་མི་སྐྱེ་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 187
བའི་ངེས་པ་ཅི་ཡོང་སྙམ་པའི་བློ་ཞིག་ངུར་རེ་བ་ཡོད་ཚེ། བློ་དེས་འདི་ནང་གི་བྱ་བ་ལ་མི་བརྩོན་པར་ཚེ་
ཕྱི་མའི་བདེ་ཐབས་ངམ་ངམ་ཤུགས་ཀྱིས་སྒྲུབ་པ་ཆོས་ཉིད་ཡིན་པས། འདི་ལ་གསུམ། ངེས་པར་འཆི་
བ་བསམ་པ། ནམ་འཆི་ངེས་མེད་བསམ་པ། འཆི་བའི་ཚེ་ཆོས་མ་གཏོགས་པ་གཞན་གང་གིས་ཀྱང་མི་
ཕན་པར་བསམ་པའོ། །དང་པོ་ནི་རང་ཅག་རྣམས་ནི་ངེས་པར་འཆི་སྟེ། ཚོམས་ལས། གང་ཡང་སངས་
རྒྱས་རང་སངས་རྒྱས། །སངས་རྒྱས་རྣམས་ཀྱི་ཉན་ཐོས་ཀྱང༌། །སྐུ་ལུས་འདི་ནི་སྤོང་མཛད་ན། །སྐྱེ་
བོ་ཕལ་བ་སྨོས་ཅི་དགསོ། ཞེས་དང་། ཡང་ཚོམས་ལས། གང་དུ་གནས་ནའང་འཆི་བས་མི་ཚུགས་
པའི༑ ༑ས་ཕྱོགས་དེ་ནི་ཡོད་པ་མ་ཡིན་ཏེ། །བར་སྣང་ལ་མེད་རྒྱ་མཚོའི་གཏིང་ནའང་མེད། །རི་བོ་
རྣམས་ཀྱི་གསེབ་ཏུ་ཞུགས་ནའང་མིན། །ཞེས་སྔོན་བྱོན་པའི་ཡང་དག་པར་རྫོགས་པའི་སངས་རྒྱས་སྐྱེ་
འཆི་ལ་དབང་ཐོབ་པ་རྣམས་ཀྱང་མྱ་ངན་ལས་འདས་ཟིན། དེ་བཞིན་དུ་རྒྱ་བོད་ཀྱི་པཎ་གྲུབ་རྒྱལ་བློན་བྱང་
ཆུབ་སེམས་དཔའ་སོགས་མཆོག་དམན་བར་མའི་གང་ཟག་གྲངས་མེད་བྱོན་པ་ཆོས་འབྱུང་དེབ་ཐེར་གཏམ་
བརྒྱུད་སོགས་ལས་བཤད་པ་མཐའ་དག་མ་བརྟགས་པའི་གནས་སྐབས་སུ་ད་ལྟ་ཡོད་ཡོད་འདྲ་བ་ཞིག་འོང་
ནའང་༑ ༑ལེགས་པར་དཔྱད་ན་སྔར་བྱུང་བའི་གཏམ་ཙམ་མ་གཏོགས་ཡུལ་དུས་གནས་སྐབས་གང་དུའང་
བཞུགས་མེད་པར་མྱ་ངན་ལས་འདས་པའི་ཚུལ་བསྟན་ཟིན། རང་གི་མངོན་སུམ་གྱི་སྤྱོད་ཡུལ་ཅན་མཁན་
སློབ་ཕ་མ་མཆེད་གྲོགས་མཛའ་བཤེས་སོགས་དགྲ་གཉེན་བར་མའི་འགྲོ་བ་མཐའ་ཡས་བ་ཞིག་འཇིག་རྟེན་
ཕ་རོལ་ཏུ་སོང་། སྔར་བྱུང་བའི་མི་འདི་ཞེས་བྱ་བ་མ་ཤི་བར་ཚེ་ཐར་ཞེས་པ་མེད་ན། བདག་གཅིག་པུ་
ལ་དམིགས་ཀྱིས་བསལ་ཏེ་འཆི་མི་དགོས་པ་ག་ལ་འོང་ཚེ་ཚད་དྲུག་ཅུ་བཤད་པ་བཞིན་ཐུབ་ནའང་ཚེ་ཟད་
ནས་མི་འགྲོ་བའི་དབང་མེད་དེ་དབུགས་འབྱུང་རྔུབ་ཉི་ཁྲི་ཆིག་སྟོང་གིས་ཞག་རེ་འཛད། ཞག་སུམ་ཅུས་
ཟླ་བ་རེ་འཛད། ཟླ་བ་བཅུ་གཉིས་ཀྱིས་ལོ་རེ་འཛད། ལོ་དེ་འདྲ་བཅུ་གཉིས་ལ་ལོ་སྐོར་དུ་མིང་བཏགས་
པ་ལྔ་ཙམ་སོང་བ་ན། ཚེའི་ཚད་ལ་ཡང་གཏུགས་པས། རྒྱ་ཆེར་རོལ་བ་ལས། སྲིད་གསུམ་མི་རྟག་སྟོན་
ཀའི་སྤྲིན་དང་འདྲ། །འགྲོ་བའི་སྐྱེ་འཆི་གར་ལ་བལྟ་དང་མཚུངས། །འགྲོ་བའི་ཚེ་འགྲོ་ནམ་མཁའི་གློག་



18 ལམ་རིམ་རྡོ་བརྒྱུད་ཀྱི་འཁྲིད་རྒྱུན།
འདྲ་སྟེ། །རི་གཟར་འབབ་ཆུ་བཞིན་དུ་མྱུར་མགྱོགས་འགྲོ། །ཞེས་སྐད་ཅིག་ཀྱང་མི་སྡོད་ལ་ཟས་ནོར་
ལྟ་བུ་སྔ་མ་རྣམས་རིམ་གྱིས་ཟད་ཀྱང་། །སླར་གསར་པ་བསྣན་དུ་ཡོད་པ་ལྟ་བུ་མ་ཡིན་པར་ཚེ་ཟད་པ་ལ་
གསར་དུ་བསྣན་རྒྱུ་མེད་པས། །སྤྱོད་འཇུག་ལས། ཉིན་མཚན་སྡོད་པ་ཡོད་མེད་པར། །ཚེ་འདི་རྟག་ཏུ་
གོད་འགྱུར་ཞིང་། །སྣོན་པའང་གུད་ནས་འོང་མེད་ན། །བདག་ལྟ་འཆི་བར་ཅིས་མི་འགྱུར། །ཞེས་དཔེ་
དང་གཏན་ཚིགས་ཀྱི་སྒོ་ནས་ལེགས་པར་བསམས་ཏེ་ངེས་པར་འཆི་བ་འོང་བ་ཐག་མ་ཆོད་ཀྱི་བར་དུ་བསྒོམ།
གཉིས་པ་ནི། དེ་ལྟར་བསྒོམས་པས་མཐར་འཆི་བ་ལས་མ་འདས་མོད་རེ་ཞིག་དགྲ་འདུལ་གཉེན་སྐྱོང་གི་
བྱ་བ་དང་། ཆོས་སྒྲུབ་པའི་མཐུན་རྐྱེན་སོགས་རྩོལ་བ་བྱས་ཏེ་མཐར་ཆོས་ཤིག་བྱའོ་སྙམ་ན། སྔར་རང་
ལས་གཞོན་པ་ཤིན་ཏུ་མང་པོ་ཞིག་ཤི་སོང་ཞིང་། ད་ལྟ་རང་ལས་རྒན་པ་མང་པོ་ཞིག་འདུག་པས། དེ་
དག་གི་སྔོན་དུ་རང་ཉིད་མི་འཆི་བའི་ངེས་པ་མེད་དེ། ཚོམས་ལས། སང་དང་འཇིག་རྟེན་ཕྱི་མ་གཉིས།
སྔོན་དུ་གང་འོང་གཏོལ་མེད་པས། །སང་གི་ཚེས་ལ་མི་འབད་པར། །ཕྱི་མའི་དོན་ལ་འབད་པར་རིགས།
ཞེས་སང་གི་ཚེས་གྲངས་དང་། ཕྱི་མའི་བར་སྲིད་གཉིས་སྔོན་ལ་གང་འགྲུབ་ཁ་ཚོན་མི་ཆོད། ལ་ལ་དག་
ཟས་བཅོས་སྨན་དཔྱད་སོགས་ཐབས་མང་པོའི་སྒོ་ནས་གསོན་པའི་རྐྱེན་མང་ངོ་སྙམ་ན། རིན་ཆེན་ཕྲེང་
བ་ལས། འཆི་བའི་རྐྱེན་ནི་མང་བ་སྟེ། །གསོན་པ་ཡི་ནི་ཅུང་ཟད་ཅིག །དེ་དག་རྣམས་ཀྱང་འཆི་བའི་
ཡང་༑ ༑དེ་བས་རྟག་ཏུ་ཆོས་མཛད་ཅིག །ཅེས་ཟས་མ་འཕྲོད་པ། སྨན་ལོག་པ། གནས་ཁང་རྡིབ་པ།
གྲུ་བཤན་ཞིག་པ། མཛའ་བོས་བསླུས་པ་སོགས་གསོན་རྐྱེན་འཆི་རྐྱེན་དུ་གྱུར་བ་ཤིན་ཏུ་མང་། དེར་མ་
ཟད་སྟེང་གདོན་གྱི་གནོད་པ་ཞིག་གིས་ད་ལྟ་རང་ཡང་འཆི་བ་ཞིག་མི་འོང་བའི་ངེས་པ་ཅི་ཡོད་སྙམ་དུ་ནམ་
འཆི་ཆ་མེད་ལ་མྱོང་བ་ཐོན་ངེས་ཀྱི་བར་དུ་བསྒོམ། གསུམ་པ་ནི། སྤྱོད་འཇུག་ལས། གཤིན་རྗེའི་ཕོ་
ཉས་ཟིན་པ་ལ། །གཉེན་གྱིས་ཅི་ཕན་བཤེས་ཅི་ཕན། །དེ་ཚེ་བསོད་ནམས་གཅིག་སྐྱབས་ན། །དེ་ཡང་
བདག་གིས་མ་བསྟེན་ཏོ། །ཞེས་འཆི་བ་མི་རྟག་པར་གྲགས་པའི་ལམ་པོ་ཆེ་རི་གཟར་གྱི་རྦབ་འདྲ་བ་དེ་ངེས་
པར་འོང་བའི་དུས་ལ་བབས་པའི་ཚེ་རྫས་སྔགས་ཏིང་འཛིན་དང་། དཔའ་བོའི་མཚོན་གྱིས་མི་བཟློག །ཕྱུག་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 189
པོའི་ནོར་གྱིས་བསླུ་བ་དང་སྨྲ་མཁས་གཏམ་གྱིས་འབྲིད་དུ་མེད། །གཉེན་བཤེས་མང་པོས་མཐའ་ནས་བསྐོར།
སྟོབས་དང་ལོངས་སྤྱོད་འཁོར་ལོས་བསྒྱུར་རྒྱལ་ལ་འགྲན་དུ་བཟོད་པ་རྣམས་ཀྱང་འཁྲིད་པ་དང་འཁྱེར་བའི་
དབང་ལྟ་ཅི་སྨོས། མའི་མངལ་ནས་ལྷན་ཅིག་ཏུ་འགྲོགས་པའི་ལུས་འདི་ཡང་ཙམ་གྱི་བཞག་སྟེ་རྣམ་པར་
ཤེས་པ་གཅིག་པུ་མར་གྱི་དཀྱིལ་ནས་གླུ་སྟོན་པ་བཞིན་འགྲོ་བའི་ཚེ། རྗེས་སུ་འབྲང་ཞིང་ཕན་ཐོགས་པ་
ནི་སྔོན་བསགས་ཀྱི་དགེ་བ་སོགས་དམ་པའི་ཆོས་ཁོ་ན་ལས་མི་འདུག་སྙམ་དུ་མྱོང་བ་ཐོན་ཐོན་གྱི་བར་དུ་བསྒོམ།
གཉིས་པ་ངན་འགྲོའི་སྡུག་བསྔལ་བསམ་པ་ལ། དམྱལ་བ། དུད་འགྲོ། ཡི་དྭགས་ཀྱི་སྡུག་བསྔལ་བསམ་
པ་དང་གསུམ། དང་པོ་ལ། ཚ་དམྱལ་དང་། གྲང་དམྱལ་གཉིས། དང་པོ་ནི། དེ་ཡང་གོང་དུ་འཆི་བ་མི་
རྟག་པའི་ཆོས་སྐོར་བསྒོམས་པའི་རྒྱུ་མཚན། དེ་ལྟར་འཆི་བའི་འོག་ཏུ་མར་མེ་ཤི་བའམ། རྩྭ་ཕུང་མེས་
བསྲེགས་པ་ལྟར་རིགས་འདྲ་ཕྱི་མ་རྒྱུན་ཆད་པ་ཞིག་ནི་མི་འོང་། ངེས་པར་སྐྱེ་བ་ཞིག་ལེན་པ་ལས་འོས་
མེད༑ ༑སྐྱེ་བ་དེ་ཡང་བདེ་འགྲོ་དང་ངན་འགྲོ་གང་རུང་ཞིག་ཏུ་སྐྱེ་བ་ལས་མ་འདས་པས། བདེ་འགྲོར་
སྐྱེ་བའི་རྒྱུ་དགེ་བ་ནི་སྔར་རང་ཉིད་ཀྱིས་བློ་བདེ་སིང་ངེ་བ་བསགས་པ་ནི་མི་དྲན། ཚེ་རབས་སྔ་མ་རྣམས་
སུ་བསགས་མ་བསགས་ཀྱང་ཆ་མེད། མི་དགེ་བ་ནི་རྒྱལ་པོའི་གན་མཛོད་བཞིན་དུ་གང་ལ་བལྟས་བལྟས་
ནའང་སོགས་འདུག དེའི་འབྲས་བུ་ངན་སོང་གི་སྡུག་བསྔལ་མྱོང་དགོས་བྱུང་ན། ལུས་འདི་ལ་བྱུང་བ་
དང༌༑ ༑ལུས་གཞན་དུ་འཕོས་ནས་བྱུང་བར་ཁྱད་མེད། དེ་རིང་ལྷ་མིའི་དཔལ་འབྱོར་མྱོང་བཞིན་པའི་
སེམས་འདིའི་ཐོག་ཏུ་སང་ནས་མནར་མེད་ཀྱི་སྡུག་བསྔལ་མི་མྱོང་བའི་ངེས་པ་མེད་དེ། མགོན་པོ་ཀླུ་སྒྲུབ་
ཀྱིས༑ ༑རབ་ཏུ་ཚ་ཞིང་གྲང་བ་ཡི། །དམྱལ་བ་ཉི་མ་གཅིག་བཞིན་དྲན། །ཞེས་གསུངས་པ་ལྟར་དམྱལ་
བའི་སྡུག་བསྔལ་བསམ་དགོས་སོ། །དེ་ཡང་ཞེ་སྡང་གི་མཐུས་བསགས་པའི་མི་དགེ་བའི་འབྲས་བུ་དམྱལ་
བའི་བར་སྲིད་འགྲུབ་པའི་ཚེ་ལུས་ལ་བསིལ་བའི་སྣང་བ་ཤར་རེ། ཚ་བ་དོན་དུ་གཉེར་བ་ན་བར་སྲིད་འགགས་
ནས་ཚ་དམྱལ་དུ་སྐྱེ་བར་བཤད་པས། སྤྱི་ཁྱབ་ཏུ་འོག་ཐམས་ཅད་ལྕགས་བསྲེགས་ཀྱི་ས་གཞི་ཁོར་ཡུག་
ཏུ་ལྕགས་བསྲེགས་ཀྱི་རྭ་བ། སྟེང་འོག་མེ་ལྕེ་ཀུན་ཏུ་འབར་ཞིང་འཁྲུགས་པ། བྱེ་བྲག་ཏུ་ཡང་གསོས་ནི།



190 ལམ་རིམ་ལྷོ་བརྒྱུད་ཀྱི་འཁྲིད་རྒྱུན་
བཤད་མ་ཐག་པའི་གནས་དེ་འདྲ་ཞིག་ཏུ་རང་ཉིད་མངོན་སུམ་དུ་སྐྱེས་འདུག་སྙམ་དུ་འབད་ནས་བསྒོམས་
པས༑ ༑ལུས་རྩེད་ཡམ་ཡམ་པ། སེམས་འཇིགས་ཞུམ་ཞུམ་པ་འོང་། དེ་ལྟ་བུ་བྱུང་བ་ན་དེར་སྐྱེས་པའི་
སེམས་ཅན་ཚོགས་ཏེ། ཕན་ཚུན་གཅིག་གིས་གཅིག་ལ་མཚོན་ཆ་སྣ་ཚོགས་ཀྱིས་བརྡེག་པས་ལུས་ཚལ་
བ་བརྒྱ་སྟོང་དུ་སོང་བ་དང་བརྒྱལ་ཐབས་སུ་འགྱེལ་བ་སོགས་ཀྱི་རྣམ་པ་དངོས་སུ་མྱོང་རྒྱུ་ཡོད་པ་ལྟ་བུ་མ་
བྱུང་གི་བར་གསལ་གདབ། དེ་ནས་ནམ་མཁའ་ནས། ཁྱོད་རྣམས་ཡང་སོས་པར་གྱུར་ཅིག་པའི་སྒྲ་བྱུང་
བ་དང་གསོས་ཏེ་སྔར་ལྟར་མཚོན་བསྣུན་པ་སོགས་ཀྱིས་སྡུག་བསྔལ་ཁོར་མོ་ཡུག་ཏུ་བསྒོམ། ཐིག་ནག་
ནི༑ ༑དམྱལ་སྲུང་རྣམས་ཀྱིས་ལུས་ལ་ཐིག་བརྒྱད་བཏབ་སྟེ་མཚོན་ཆས་གཤེག་པར་བྱེད་དོ། །བསྡུས་
འཇོམས་ནི། སྔར་གྱི་སྡུག་བསྔལ་དེ་ལས་བྲོས་བའི་སྣང་བ་ཤར་ཏེ་ཕྱིན་པ་ན་རིར་ལུག་གླང་སེང་གི་གདོང་
པ་ཅན་ལྟ་བུའི་བར་དུ་ཆུད་དེ་བཙིར་བ་ན་སྒོ་ཐམས་ཅད་ནས་ཁྲག་གི་རྒྱུན་བབས་པའོ། །ངུ་འབོད་ནི། ཡང་
བྲོས་པས་ལྕགས་ཀྱི་ཁང་པའི་ནང་དུ་སླེབས་པ་ན་སྒོ་དབྱེར་མེད་དུ་འགྲིག་སྟེ། ཕྱོགས་ཀུན་ནས་མེ་འབར་
སྟེ་བསྲེགས་པས་ད་བྲོས་ས་ཡང་མི་འདུག་སྙམ་ནས་ངུ་འབོད་ལྷང་ལྷང་བ་བྱེད་དོ། །ངུ་འབོད་ཆེན་པོ་ནི།
ལྕགས་ཁང་ཉིད་རིམ་དུ་ཆུད་དེ་སྡུག་བསྔལ་སྔོན་མ་ལས་ཉིས་འགྱུར་གྱིས་ཆེ་བ་ནི། བསམ་པའི་ཁྱད་པར་
ལྕགས་ཁང་ནང་མ་ནས་ཐོན་སྲིད་ཀྱང་ཕྱི་མ་ནས་མི་ཐོན་སྙམ་དུ་ངུ་འབོད་ཆེན་པོ་བྱེད་དོ། །ཚ་བ་ནི། ལྕགས་
ཀྱི་གསལ་ཤིང་མད་འབར་བས་འཕོངས་དང་སྤྱི་བོའི་ཏལ་མར་ཕུག་སྟེ་སྒོ་ཐམས་ཅད་ནས་མེ་ལྕེ་འབར་བ་
དང་༑ ༑ལུས་རིལ་པོ་ཁྲོ་ཆུའི་ནང་དུ་འཚོད་པའོ། །རབ་ཏུ་ཚ་བ་ནི། གསལ་ཤིང་རྩེ་གསུམ་གྱིས་དབུས་
མ་སྤྱི་བོ་དང་གཡས་གཡོན་ཕྲག་པ་ནས་ཐོན་པ་དང༌། ལྕགས་བསྲེགས་ལེབ་མོས་ལུས་ལ་སྣམ་བུ་ལྟར་དཀྲི་
བ་དང་། ཁྲོ་ཆུའི་ནང་དུ་འཚོད་པ་ན་ཤ་ཁྲག་རྣམས་ཞིག་སྟེ་ཀེང་རུས་ལྟར་འགྲོ་བའི། །མནར་མེད་ནི།
ཕྱོགས་མཚམས་ཀུན་ནས་མེ་འབར་བས་ལུས་དང་མེ་དབྱེར་མེད་པ་ལྟ་བུའི་ཚུལ་གྱིས་ངུ་བའི་སྐད་ཐོས་པ་
ཙམ་མོ། །སྡུག་བསྔལ་དེ་དག་ཀྱང་ཡུན་ཐུང་ཙམ་ཞིག་མྱོང་བས་མི་ཆོག་སྟེ། དམྱལ་བ་བརྒྱད་པོའི་ནང་
གི་ཚེ་ཐུང་ཤོས་ཡང་གསོས་པའི་ཚེ་ཚད་མི་ལོ་ཁྲག་ཁྲིག་ཆེན་པོ་གཅིག་དང་ཁྲག་ཁྲིག་དྲུག་ཐེར་འབུམ་ཆེན་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 191
པོ་གཉིས་ཡིན་པས། གཞན་རྣམས་རིམ་གྱིས་ལོག་བོར་འཕར་ཚུལ་བསམ་ན་སྙིང་འགས་པ་ལ་ཐུག་པ་ལས་
འོས་ཅི་ཡོད། བཤེས་སྤྲིང་དུ། ཇི་སྲིད་མི་དགེ་དེ་ཟད་མ་གྱུར་པ། །དེ་སྲིད་སྲོག་དང་འབྲལ་བར་མི་འགྱུར་
རོ༑ ༑ཞེས་པ་ལྟར་ན་ད་ལྟའི་རང་ཅག་རྣམས་ཀྱི་སྤྱོད་ཚུལ་དང་བཅས་ཏེ་དེ་ལས་ཡུན་རིང་བ་ཞིག་མི་འོང་
བའི་ངེས་པ་ཅི་ཡོད་སྙམ་དུ་བསམ། ཞར་བྱུང་ཉེ་ཚེ་བ་འཁོར་བའི་སྡུག་བསྔལ་བསམ་པ་ནི། མཛོད་ལས།
བརྒྱད་པོ་ཀུན་ལ་ལྷག་བཅུ་དྲུག །མེ་མར་མུར་དང་རོ་མྱག་འདམ། །སྤུ་གྲིའི་ལམ་སོགས་ཆུ་བོ་བཞིན།
ཞེས་གསུངས་པ་ལྟར་བསྒོམ། གཉིས་པ་ནི། དམྱལ་བའི་བར་སྲིད་པ་དེའི་ལུས་ལ་ཚ་བའི་རྣམ་པ་ཤར་
བས་གྲང་བ་ལ་དགའ་བའི་བསམ་པས་རྐྱེན་བྱས་ཏེ་བར་སྲིད་འགགས་ནས་གྲང་དམྱལ་དུ་སྐྱེ་བར་བཤད་པས་
མཐའ་ཐམས་ཅད་གངས་རིའི་ཕྲེང་བས་བསྐོར་བ། འོག་ཁ་བའི་ཐང་དང་འཁྱག་རོམ་གྱི་གཅོང་རོང་ཟབ་
མོ༑ ༑སྟེང་ཁ་བའི་བུ་ཡུག་འཚུབ་ཅིང་མུན་པས་གཏིབས་པའི་གནས་དེར། སྐྱེ་ཚུལ་སོགས་ནི་སྔར་ལྟར་
ལ༑ ༑བྱེ་བྲག་ཏུ་ཆུ་བུར་ཅན་ནི་ལུས་ལ་ཁ་བའི་བུ་ཡུག་ཆེན་པོ་རླུང་གིས་ཕྱོགས་བཞི་ནས་བཏབ་ཏེ་ལུས་
འཁུམས་ཤིང་ཆུ་བུར་བྱུང་བའོ། །ཆུ་བུར་རྡོལ་བ་ནི། དེ་ལས་རྣག་ཁྲག་འཛག་པའོ། ཨ་ཆུ་ཟེར་བ་ནི།
སྡུག་བསྔལ་ཆེར་སོང་བས་སྐད་ཀྱི་གདངས་དྲག་པོར་འདོན་པའོ།། ཀྱི་ཧུད་ཟེར་བ་ནི། སྡུག་བསྔལ་ཇེ་
ཆེར་སོང་བས་སྐད་ཀྱི་གདངས་ཆག་སྟེ་རྐན་གྱི་ཕུག་ནས་འདོན་པའོ། སོ་ཐམ་ཐམ་པ་ནི། སྡུག་བསྔལ་
སྔར་ལས་ཇེ་ཆེར་འཕེལ་བས་སྐདུ་འདོན་མ་ནུས་པར་སོ་ཐམ་ཐམ་བྱེད་པའོ།། ཨུཏྤལ་ལྟར་གས་པ་ནི།
རླུང་ཆེན་པོས་བཏབ་པས་ཁ་དོག་སྔོ་ཞིང་སེར་ཆུང་ཕྲ་མོ་དྲུག་ཏུ་གས་པའོ། པདྨ་ལྟར་གས་པ་ནི། པགས་
པ་སྔོན་པོ་རྣམས་ཞུས་ཏེ་ཤའུ་དམར་ཧུ་རེ་པ་ཚལ་བ་བཅུར་གས་པའོ།། པདྨ་ཆེར་གས་པ་ནི། མདོག་
སྔོན་མ་ལྟར་ལ་སེར་ཁ་བརྒྱའམ་དེ་བས་ཀྱང་མང་བ་སྟེ། སྐྱེས་རབས་ལས། མེད་པར་ལྟ་བ་ཚེ་རབས་
ཕྱི་མ་ལ། །གནས་པ་དེ་ན་མུན་ནག་རླུང་གྲང་ལྡང་། །དེ་ནི་རུས་པའང་འཇིག་པའི་ནད་སློང་ན། །བདག་
ལ་ཕན་འདོད་སུ་ཞིག་དེ་རུ་འཇུག །ཅེས་སོ། སྡུག་བསྔལ་དེ་དག་ཀྱང་ཡུན་ཐུང་ངུ་ཙམ་ཞིག་མྱོང་བས་
མི་ཆོག་སྟེ། གྲང་དམྱལ་བརྒྱད་པོའི་ནང་གི་ཚེ་ཐུང་ཤོས་ཆུ་བུར་ཅན་གྱི་ཚེའི་ཚད་ནི་མ་ག་དྷའི་བྲེ་པོ་ཆེའི་



192་ ལམ་རིམ་ལྷོ་བརྒྱུད་ཀྱི་འཁྲིད་རྒྱུན།
ཁལ་བརྒྱད་ཅུ་འགྲོ་བའི་ཏིལ་གྱི་བང་བ་ནས་ལོ་བརྒྱ་བརྒྱ་ནཏིལ་རེ་ཕྱུང་བས་དེ་ཟད་པའི་ཚེ་ཆུ་བུར་ཅན་གྱི་
ཚེ་ཚད་དང་གཞན་རྣམས་ཉི་ཤུས་འགྱུར་དུ་འཕར་ཚུལ་བསམ་སྟེ་ངེས་འབྱུང་གི་སྐྱོ་ཤས་དྲག་པོ་མ་སྐྱེས་
ཀྱི་བར་དུ་བསྒོམ། །གཉིས་པ་དུད་འགྲོའི་སྡུག་བསྔལ་བསམ་པ་ནི། དུད་འགྲོ་ལ་བྱིངས་དང་ཁ་འཐོར་
བ་གཉིས་སུ་ས་སྡེ་ལས་བཤད་པའི་བྱིངས་ན་གནས་པ་ནི། རི་རབ་ཀྱི་ཆུ་མཚམས་མན་ཆད་ཀྱི་ཁོངས་སུ་
ཡོད་དེ། ཆེ་ཆུང་སོགས་མདོག་དབྱིབས་མ་ངེས་པ་སྣ་ཚོགས་འབྲུའི་ཕུང་པོ་ལྟར་སྤུངས་པ་རྣམས་ནི་ཆེ་
བས་ཆུང་བ་འཁྱུར་མིད་དང་། ཆུང་བས་ཆེ་བའི་ལུས་འབུག་པ་དང་། གཞན་དག་ཀྱང་མུན་པ་ཤིན་ཏུ་
གནག་པས་ལག་པ་བརྐྱང་བསྐུམས་ཙམ་ཡང་མི་མཐོང་བ་དང་། ཁ་འཐོར་བའི་དུད་འགྲོ་རྣམས་ནི་ལིངས་
པ་དང་། ཁྱི་དང་གཅན་གཟན་སོགས་ཀྱིས་དབང་མེད་དུ་དེད་པ། བདག་ཏུ་བཟུང་བ་རྣམས་ནི་གསོད་
རྡེག་བཀོལ་བས་སྡུག་བསྔལ་བའོ། །གཞན་ཡང་ཀླུའི་རིགས་རྣམས་ནི་བྱེ་ཚན་དང་མཁའ་ལྡིང་གིས་འཇིགས་
པ་དང་། སྲོག་ཆགས་ཕྲ་མོ་རྣམས་ནི་རྐྱེན་ཅུང་ཟད་ཙམ་གྱིས་འཆི་བ་སོགས་མཐའ་དག་ཀྱང་བླང་དོར་
མི་ཤེས་པའི་རང་བཞིན་ཅན། ཚེའི་ཚད་ནི་རིང་བ་བསྐལ་པ་ཙམ་ནས་ཐུང་བ་ཉིན་ཞག་ཀྱང་ཡོད་པས་མཐའ་
གཅིག་ཏུ་མ་ངེས་སོ། །གསུམ་པ་ཡི་དྭགས་ཀྱི་སྡུག་བསྔལ་ནི། ཡི་དྭགས་རིགས་གསུམ་ཡོད་པའི་ཕྱིའི་
སྒྲིབ་པ་ཅན་ནི། ལྗོན་ཤིང་གི་འབྲས་བུ་དང་ཆུ་ཀླུང་སོགས་མཐོང་སྟེ་ལོངས་སྤྱོད་པར་ཕྱིན་པ་ན། མཚོན་
ཆ་ཐོགས་པས་བསྲུང་བའམ། རྣག་ཁྲག་སོགས་སུ་མཐོང་བས་སྡུག་བསྔལ་བའོ། ནང་གི་སྒྲིབ་པ་ཅན་
ནི༑ ༑གྲོང་ཁྱེར་སེར་སྐྱ་ཞེས་བྱ་བ་ཆུ་དང་རྩི་ཤིང་སོགས་འདོད་པའི་དངོས་པོ་ཅི་ཡང་མེད་པ་དེར་ཟས་
སྐོམ་མི་རྙེད་པ་དང་ཅུང་ཟད་རྙེད་ཀྱང་ཁ་ཁབ་མིག མགྲིན་པ་རྟ་རྔ་། ལྟོ་བ་རི་རབ། ཡན་ལག་འཇག་མ་
ལྟ་བུར་གྱུར་བའི་དབང་གིས་ཟས་ཁར་མི་ཤོང་ཉུང་ཟད་སོང་བ་རྣམས་མགྲིན་པ་ནས་མི་ཐར། ཐར་ཀྱང་
ལྟོ་བ་མ་ཁེངས་པས་སྡུག་བསྔལ་བའོ། ཟས་སྐོམ་གྱི་སྒྲིབ་པ་ཅན་ནི། ཟས་སྐོམ་རྣམས་ཀྱང་མེ་འབར་ནས་
ལུས་འཚིག་པ་དང༌། བཤང་གཅི་དང་། རང་ཤ་ཟ་བས་ཉམས་ཐག་པའོ། གཞན་ཡང་སོ་ག་ཟླ་བའི་
རེག་བྱ་ཚ་ཞིང་དགུན་ཉི་མའང་གྲང་བ་དང་། བལྟས་པ་ཙམ་གྱིས་ཆུ་ཀླུང་བསྐམས་ཏེ་ངམ་གྲོག་ཏུ་འཆར་



ལམ་རིམ་སྒོ་བརྒྱུད་ཀྱི་འཁྲིད་རྒྱུན། 193
བ་སོགས་བཀྲེས་སྐོམ་གྱི་སྡུག་བསྔལ་བཟོད་པར་དཀའ་ཞིང་། ཚེ་ཚད་ནི་མི་ལོ་ཆིག་ཁྲི་ལྔ་སྟོང་དུ་བཤད་
པ་སོགས་ལ་ངེས་འབྱུང་གི་སྐྱོ་ཤས་དྲག་པོ་མ་བྱུང་གི་བར་དུ་བསྒོམ་མོ། དོན་ཧྲིལ་གི་དྲིལ་ན། རང་རེ་
རྣམས་ཇ་ཕོར་བ་གང་འཐུང་བའི་ཡུན་ཙམ་ཞིག་ལག་པ་མེ་དོང་དུ་འཇུག་པ། དགུན་གྲང་སྒང་ལ་ཞག་གཅིག་
ཙམ་གཅེར་བུ་བྱེད་པ་དང་། ཞག་གསུམ་བཞི་ཙམ་བཟའ་བཏུང་མེད་པ། ས་རྡོ་མང་པོ་སྤུངས་པའི་འོག་
ཏུ་འགུལ་སྐྱོད་མི་ནུས་པར་གནས་དགོས་པ་ལྟ་བུ་བྱུང་ན་བཟོད་བསྲན་མི་ཐུབ་པ་མངོན་སུམ་གྱིས་གྲུབ་པ་
དེ་ལྟར་ན་ངན་སོང་གསུམ་གྱི་སྡུག་བསྔལ་བཟོད་ག་ལ་ནུས། མགོན་པོ་ཀླུ་སྒྲུབ་ཀྱིས། ཐོབ་དཀའ་འཛམ་
གླིང་མི་ཡི་ལུས། །དེ་ཐོབ་དུས་སུ་ངན་སོང་རྒྱུ། །།རབ་ཏུ་བསྒྲིམས་ཏེ་བཅད་པར་བྱ། །ཞིས་ད་རེས་མི་
དང་དུད་འགྲོའི་ཁྱད་པར་འབྱེད་པའི་དུས་འདིར་སྙིང་རུས་བསྐྱེད་དགོས་སྙམ་པའི་རང་ལ་ཡང་ཡང་ལྕག་
གིས་བྲབ་པར་བྱའོ། །གཉིས་པ་འཇིག་རྟེན་ཕྱི་མར་བདེ་བའི་ཐབས་བསྟན་པ་ལ་གཉིས། བསྟན་པ་ལ་
འཇུག་པའི་སྒོ་སྐྱབས་སུ་འགྲོ་བ། བདེ་ལེགས་ཐམས་ཅད་ཀྱི་རྩ་བ་ལས་འབྲས་བསྒོམ་པ་གཉིས། དང་པོ་
ལ་དངོས་དང་བསླབ་བྱ་གཉིས། དང་པོ་ནི་སྤྱོད་འཇུག་ལས། ཇི་ལྟར་མཚན་མོ་མུན་ནག་སྤྲིན་རུམ་ན།
གློག་འགྱུ་སྐད་ཅིག་རབ་སྣང་སྟོན་པ་ལྟར། །དེ་བཞིན་སངས་རྒྱས་མཐུ་ཡིས་བརྒྱ་ལམ་ན། །འཇིག་རྟེན་
བསོད་ནམས་བློ་གྲོས་ཐང་འགའ་འབྱུང་། །དེ་ལྟས་དགེ་བ་ཉམས་ཆུང་ཉིད་ལ་བརྟག །སྡིག་པ་སྟོབས་
ཆེན་ཤིན་ཏུ་མི་ཟད་པ། །ཞེས་ཉེས་དམིགས་ལ་འཇིགས་པ། ཡོན་ཏན་ལ་དད་པ། རང་འདྲའི་འགྲོ་བ་
ལ་སྙིང་རྗེ་གསུམ་གྱི་སྒོ་ནས་བསམ་པ་ལ། སྔོན་ཆད་སྡིག་པ་རྒྱ་མཚོ་ཆེན་པོ་ཙམ་ནས་དགེ་བ་ཀུ་ཤའི་རྩེས་
བླངས་པའི་ཆུ་ཐིགས་ལྟར་སྟོབས་ཤིན་ཏུ་ཆུང་བའི་སྟེང་དུ་ཚེ་འདིར་ཡང་ཆོས་པའི་མིང་གཟུགས་ཀྱི་བློ་བྲིད་
ཀྱིས་གཞན་མགོ་བསྐོར་བ་ལས་གསུང་རབ་དང་རང་སེམས་སྤྱོད་ཚུལ་ལ་ཞུ་དག་བཏང་ན་མི་དགེ་བའི་ཕྱོགས་
ཆེས་མང་བར་གདའ། དེ་ཡང་དགྲ་ངན་སོང་གི་སྡུག་བསྔལ་ཟེར་བ་དེ་ལོ་བརྒྱ་ཚུན་ལ་འོང་བར་ངེས་པས།
དེ་ལས་སྐྱོབ་པའི་སྐྱབས་སུ་འགྲོ་དགོས་པས་ཇི་ལྟར་སྐྱབས་སུ་འགྲོ་བའི་ཚུལ་ནི། དཔེ་ལ་བསྟོད་པ་ལས་
ཁྱོད་སྐུ་མཚན་གྱིས་སྤྲས་གྱུར་པ། །མཛེས་གྱུར་མིག་གི་བདུད་རྩི་ནི། །སྤྲིན་མེད་སྟོན་གྱི་ནམ་མཁའ་ལ།



194 ལ མ་རིམ་ལྷོ་བརྒྱུད་ཀྱི་འཁྲིད་རྒྱུན།
སྐར་མའི་ཚོགས་ཀྱིས་སྤྲས་པ་འདྲ། །ཞེས་དེ་བཞིན་གཤེགས་པ་དེ་སྐུ་མདོག་གསེར་བཙོ་མ་ལྟ་བུ་ན་བཟའ་
ཆོས་གོས་གསུམ་དང་ལྡན་པ། མཚན་དང་དཔེ་བྱད་ཀྱིས་སྤྲས་པ། ལྟ་བས་ཆོག་མི་ཤེས་པ། མཐོང་ན་
མི་མཐུན་པ་མེད་པ་ཞིག་ཡོད་པར་འདུག་གོ་སྙམ་དུ་དད་གདུང་སྤྲོ་གསུམ་གྱི་སྒོ་ནས་བསྒོམ་པར་བྱའོ། གསུང་
གི་ཡོན་ཏན་ནི། སངས་རྒྱས་དེའི་མགུལ་ལས་འོངས་པའི་གསུང་གི་སྒྲ་སྙན་པ་ཡན་ལག་དྲུག་ཅུ་རྩ་བཞིའི་
དབྱངས་ཅན། ཁམས་གསུམ་གྱི་སེམས་ཅན་ཐམས་ཅད་ཀྱིས་དྲི་བ་དུས་གཅིག་དུ་ཞུས་ན། ལེགས་སྦྱར་
གྱི་སྐད་ལྟ་བུ། གཅིག་གི་སྒོ་ནས་བསྟན་པའི་དྲི་ལན་དེ་འགྲོ་བ་སོ་སོའི་སྐད་དུ་ཤར་ཏེ་ཐེ་ཚོམ་ཐམས་ཅད་
ཅིག་ཆར་དུ་སེལ། ཐུགས་ཀྱི་ཡོན་ཏན་ནི། མཁྱེན་པའི་ཡོན་ཏན་རྣམ་པ་ཐམས་ཅད་མཁྱེན་པའི་ཡེ་ཤེས་
ཀྱིས་གདུལ་བྱའི་དབང་པོ་དང་འཚམས་པར་རྗེས་སུ་འཛིན་པ་ལ་མཁས། བརྩེ་བའི་ཡོན་ཏན་གཡས་ནས་
ཙན་དན་གྱི་ལྡེ་གུ་བྱུག་པ་དང་། གཡོན་ནས་སྟ་གྲིས་བཞག་པ་ལ་ཡང་ཉེ་རིང་མི་མངའ་བའི་ཕྱིར་ན་སེམས་
ཅན་ཀུན་ལ་མ་རང་གི་བུ་གཅིག་པུ་ལ་བརྩེ་བ་ལྟ་བུ་མངའ། འཕྲིན་ལས་ཀྱི་ཡོན་ཏན་གཞན་ཕན་དུ་གྱུར་
ན་དམྱལ་བའི་མེ་དོང་དུ་ཡང་འདོད་ལྡན་མཐོ་རིས་ཀྱི་དགའ་ཚལ་དུ་འཇུག་པ་ལྟར་སྤྲོ་བ་དང་བཅས་ཏེ་སེམས་
ཅན་གྱི་དོན་མཛད་ཚུལ་རྣམས་བསམ། དེ་ལྟ་བུའི་ཡོན་ཏན་དེ་རྒྱུ་མེད་དང་མི་མཐུན་པའི་རྒྱུ་ལས་བྱུང་བ་
མ་ཡིན་ཏེ། འགོག་པ་དང་ལམ་གི་བདེན་པ་བརྗོད་བྱའི་གཙོ་བོར་བྱས་ནས་སྟོན་པའི་ལུང་གི་ཆོས་དཀོན་
མཆོག་ལ་ཐོས་བསམ་བྱས་པས་རྟོགས་པའི་ཆོས་དཀོན་མཆོག་སྤང་རྟོགས་ཀྱི་ཡོན་ཏན་བདེན་པ་གཉིས་མངོན་
དུ་མཛད་པ་ལ་ངེས་ཤེས་རྙེད་ནས། ཆོས་དཀོན་མཆོག་ལ་དམིགས་པའི་དད་པ་བཅོས་མིན་མ་བྱུང་བར་
དུ་བསྒོམ། དགེ་འདུན་དཀོན་མཆོག་ནི། བྱམས་འཇམ་དབྱངས་སྤྱན་རས་གཟིགས་ལ་སོགས་པ་བྱང་
ཆུབ་སེམས་དཔའ་རྣམས་དང་། འོད་སྲུང་ཆེན་པོ་མཆོག་ཟུང་གཉིས་ལ་སོགས་པ་ཉན་ཐོས་ཀྱི་དགེ་འདུན་
ཏེ༑ ༑འདི་དག་རྣམས་ཀྱིས་སངས་རྒྱས་ཀྱི་ཡོན་ཏན་དངོས་མ་ཐོབ་ཀྱང་བདེན་པ་གཉིས་ཉམས་སུ་ལེན་
ཅིང་སྐྱབས་སྒྲུབ་པའི་ཟླ་གྲོགས་མཛད་པར་འདུག་སྙམ་དུ་ཡིད་ཆེས་ཀྱི་བློ་ལིངས་སྐྱུར་དང་བཅས་ཏེ། རྐང་
གཉིས་རྣམས་ཀྱི་མཆོག་སངས་རྒྱས་ལ་སྐྱབས་སུ་མཆིའོ། །བདག་འཁོར་བ་དང་ངན་སོང་གི་འཇིགས་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 195
པ་ལས་སྒྲོལ་བའི་སྟོན་པ་མཛད་དུ་གསོལ། འདོད་ཆགས་དང་བྲལ་བ་རྣམས་ཀྱི་མཆོག་ཆོས་ལ་སྐྱབས་
སུ་མཆིའོ། །བདག་འཁོར་བ་དང་ངན་སོང་གི་འཇིགས་པ་ལས་གྲོལ་བའི་སྐྱབས་དངོས་མཛད་དུ་གསོལ།
ཚོགས་རྣམས་ཀྱི་མཆོག་དགེ་འདུན་ལ་སྐྱབས་སུ་མཆིའོ། །བདག་འཁོ ་པ་དང་ངན་སོང་གི་འཇིགས་པ་
ལས་སྒྲོལ་བའི་གྲོགས་མཛད་དུ་གསོལ། ཞེས་པའི་ཚིག་ཕྲེང་བ་ལྟ་བུར་གྲངས་སུ་བཅུག་སྟེ་བརྒྱ་སོགས་
ཇི་ལྟར་ནུས་པ་བརྗོད། གཉིས་པ་ནི། སངས་རྒྱས་ལ་སྐྱབས་སུ་སོང་བས་འཇིག་རྟེན་གྱི་ལྷ་མཐུ་བོ་ཆེ་
ལ་གཏན་གྱི་སྐྱབས་མི་འཚོལ། ཆོས་ལ་སྐྱབས་སུ་སོང་བས་སེམས་ཅན་ལ་གནོད་འཚེ་སྤང་། དགེ་འདུན་
ལ་སྐྱབས་སུ་སོང་བས་དཀོན་མཆོག་གསུམ་ལ་ཡིད་མི་ཆེས་པའི་མི་ལ་གཏན་གྱི་གྲོགས་མི་འཚོལ་བ་སྟེ་དགག་
པའི་བསླབ་བྱ་གསུམ། སྒྲུབ་པའི་བསླབ་བྱ་གསུམ་ནི། སངས་རྒྱས་ཀྱི་སྐུ་གཟུགས་བཟོ་དང་རྒྱུ་ངན་པ་
ལའང་སངས་རྒྱས་དཀོན་མཆོག་ཏུ་མོས། གསུང་རབ་ཀྱི་ཡི་གེ་ཚིག་བཞི་ཡན་ཆད་ལ་ཡང་ཆོས་དཀོན་
མཆོག་ཏུ་མོས། རབ་ཏུ་བྱུང་བའི་རྟགས་ཙམ་འཛིན་པ་ཡན་ཆད་ལའང་དགེ་འདུན་དཀོན་མཆོག་ཏུ་མོས་
པའི་སྒོ་ནས་མཆོད་བསྟོད་བཀུར་བར་བྱེད་པ་ནི་འདི་ཕྱིའི་ཕན་བདེ་ལེགས་ ཆོགས་ཤུན་གྱི་འབྱུང་གནས་དམ་
པར་གྱུར་བ་ལགས་སོ། གཉིས་པ་བདེ་ལེགས་ཐམས་ཅད་ཀྱི་རྩ་བ་ལས་འབྲས་བསྒོམ་པ་ནི། དལ་འབྱོར་
རྙེད་དཀའ་དང་འཆི་བ་མི་རྟག་པ་ངན་སོང་གི་སྡུག་བསྔལ་གསུམ་དྲན་པས། ཆོས་བྱེད་སྙམ་པའི་བློ་ཙབ་
ཙུབ་ཅིག་ཡོད་ཀྱང་། ཆོས་བྱེད་ལུགས་ཀྱི་གནད་ཅིག་མ་གོ་ན་ཆོས་བྱེད་པའི་མཐུན་རྐྱེན་དུ་མིང་གིས་བཏགས་
པའི་ཟས་གོས་ལོངས་སྤྱོད་ལ་ཆོག་མི་ཤེས། དེའི་ཆེད་དུ་སྡིག་པ་སྣ་ཚོགས་བསགས་ཏེ་ཆོས་བརྒྱད་ཁྲ་བོ་
འབའ་ཞིག་གིས་དུས་འདའ། འགའ་ཞིག་ལྟོ་གོས་གཏམ་གསུམ་ལ་གྱོང་བཀུར་བས་ལུས་ཀྱི་མི་དགེ་བ་གསུམ་
ཅུང་ཟད་མགོ་ནོན་ནའང་། གཞན་བདུན་པོ་ཁོ་ནའི་དབང་དུ་སོང་སྟེ་ཆོས་བརྒྱད་དཀར་པོ་འབའ་ཞིག་གིས་
དུས་འདས་ཏེ་སྒོ་གསུམ་སྡིག་ལྟུང་གིས་མ་སྦགས་པ་ཞིག་མི་འབྱུང་། དེ་ལ་བརྟེན་ནས་ཤི་བའི་འོག་ཏུ་ལས་
དཀར་ནག་ལུས་ཀྱི་གྲིབ་མ་བཞིན་དུ་འབྲང་བས། རིན་ཆེན་ཕྲེང་བ་ལས། མི་དགེ་བ་ལས་སྡུག་བསྔལ་
ཀུན༑ ༑དེ་བཞིན་ངན་འགྲོ་ཐམས་ཅད་དོ། །དགེ་ལས་བདེ་འགྲོ་ཐམས་ཅད་དང་། སྐྱེ་བ་ཀུན་ཏུ་བདེ་བ་



196 ལམ་རིམ་ལྷོ་བརྒྱུད་ཀྱི་འཁྲིད་རྒྱུན།
དང་༑ ༑ཅེས་དཀར་ནག་གི་ལས་འབྲས་མི་བསླུ་བར་གསུངས་ཤིང་། གསུང་བ་པོ་སངས་རྒྱས་ཀྱིས་
གསུངས་པས། ཏིང་ངེ་འཛིན་རྒྱལ་པོ་ལས། ཟླ་བ་སྐར་མར་བཅས་པ་གནས་ལྷུང་ཞིང་། །རི་དང་གྲོང་
དུ་བཅས་པའི་ས་ཞིག་ལ། །ནམ་མཁའི་ཁམས་ནི་རྣམ་པ་གཞན་གྱུར་ཀྱང་། །ཁྱོད་ནི་མི་བདེན་པ་ཡི་ཚིག་
མི་གསུང་། །ཞེས་བརྫུན་གསུང་བ་ནི་རྣམ་པ་ཐམས་ཅད་དུ་མེད་སྙམ་པའི་ལས་འབྲས་ལ་ཡིད་མི་ཕྱེད་པའི་
དད་པ་ཞིག་མ་བྱུང་གི་བར་དུ་བསམ། རང་ཉིད་ལ་དངོས་སུ་ལུས་ལ་ནད་དང་སེམས་ལ་སྡུག་བསྔལ་མེད་
ཅིང་༑ ༑དགྲ་གདོན་གྱིས་འཚེ་བ་དང་བྲལ་བ་མཐུན་རྐྱེན་འཛོམ་པ་སོགས་ཡོད་པའི་སྐབས་སམ། ཡང་
ན་དེའི་བཟློག་ཕྱོགས་སམ། དེ་གཉིས་སྤེལ་བ་ལྟ་བུ་གསུམ་པོ་གང་རུང་ལས་མ་འདས་པས། རང་ལ་སྣང་
ཚུལ་ཇི་ལྟར་ཡོད་པ་དེ་ཉིད་གསལ་བཏབ་ནས་བདེ་སྡུག་གི་སྣང་བ་ལྷང་ལྷང་མ་ཤར་གྱི་བར་དུ་བསྒོམ། དེ་
ནས་མདོ་ལས། ལུས་ཅན་དག་གི་ལས་རྣམས་ནི། །བསྐལ་བ་བརྒྱར་ཡང་ཆུད་མི་ཟ། །ཚོགས་ཤིང་
དུས་ལ་བབ་པ་ནི། །འབྲས་བུ་ཉིད་དུ་སྨིན་པར་འགྱུར། །ཞེས་ད་ལྟ་ཚ་བས་གདུངས་པ་ན་རླུང་བསིལ་པོ་
ལུས་ལ་ཕོག་པ་ཡན་ཆད་ཀྱི་བདེ་བ་དང་། ཚེར་མ་ཕྲ་མོས་རྨ་ཕྱུང་བ་ཡན་ཆད་ཀྱི་སྡུག་བསྔལ་ནི། སྔར་
བྱས་པའི་དགེ་སྡིག་གི་འབྲས་བུ་ཁོ་ནར་འདུག་པས། མཛོད་ལས། དེ་ལས་ཆེ་ལོང་བསྡུས་ནས་ནི། །དགེ་
དང་མི་དགེ་ཅི་རིགས་པར། །ལས་ཀྱི་ལམ་ནི་བཅུར་གསུངས་སོ། །ཞེས་པ་ལྟར་སྡིག་པ་མི་དགེ་བ་བཅུར་
འདུ་བ་ཡིན་པས། ལུས་ཀྱི་ལས་སྲོག་གཅོད། མ་བྱིན་ལེན། ལོག་གཡེམ་ ངག་གི་ལས་བརྫུན། ཕྲ་མ།
ཚིག་རྩུབ། ངག་བཀྱལ། ཡིད་ཀྱི་ལས་བརྣབ་སེམས། གནོད་སེམས། ལོག་ལྟ་རྣམས་ལས། སེམས་
ཅན་གྱི་རིགས་གང་བསད་ཀྱང་སྲོག་གཅོད་ཀྱི་མི་དགེ་བ་ཡིན་ནའང་། དཔེར་མཚོན་ན། གཞི་ལྷས་བྱིན་
ལྟ་བུ་ལ་བསམ་པའི་ཁྱད་པར་དེར་འདུ་ཤེས་ཤིང་། ཉོན་མོངས་དུག་གསུམ་གང་རུང་གི་སྒོ་ནས་ཀུན་སློང་
གསོད་པར་འདོད་དེ། སྦྱོར་བ་མཚོན་ལྟ་བུ་བསྣུན་ནས་མཐར་ཐུག་ཕ་རོལ་པོ་ཤི་བ་ན་སྲོག་གཅོད་ཀྱི་མི་
དགེ་བ་རྫོགས་པར་འགྱུར། འདུ་ཤེས་འཁྲུལ་བ་དངགསོད་སེམས་མེད་པར་རྐང་འོག་ཏུ་ཤི་བ་སོགས་ལ་
བཤད་མ་ཐག་པའི་གཞི་བསམ་སྦྱོར་མཐར་ཐུག་ཚང་བའི་མི་དགེ་བར་མ་སོང་ཡང་སྲོག་གཅོད་ཀྱི་མི་དགེ་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 197
བའི་ཁོངས་སུ་གཏོགས་སོ། །མ་བྱིན་ལེན་ནི། གཞི་གཞན་གྱིས་བདག་ཏུ་བཟུང་བའི་གསེར་ལྟ་བུ་ལ་དེར་
འདུ་ཤེས་ཤིང་ཉོན་མོངས་གང་རུང་གི་སྒོ་ནས་ཀུན་སློང་དབྲལ་བར་འདོད་དེ་སྦྱོར་བ་ཐབས་སྣ་ཚོགས་ཀྱིས་
བླངས་པས་མཐར་ཐུག་ཐོབ་བློ་སྐྱེས་པའོ། །ལོག་གཡེམ་ནི། གཞི་གཞན་གྱིས་བདག་ཏུ་བཟུང་བའི་བུད་
མེད་ལྟ་བུ་ལ་དེར་འདུ་ཤེས་ཏེ། ཉོན་མོངས་གང་རུང་གི་སྒོ་ནས་ཀུན་སློང་མི་ཚངས་པར་སྤྱད་འདོད་ཀྱིས་
སྦྱོར་བ་དེའི་དོན་ལ་བརྩོན་པས་མཐར་ཐུག་དབང་པོ་གཉིས་སྦྱོར་བ་སོགས་སོ།། རྫུན་སྨྲ་བ་ནི། གཞི་སྨྲ་
བའི་ཡུལ་ལ་འདུ་ཤེས་བསྒྱུར་ཏེ། ཉོན་མོངས་གང་རུང་གི་སྒོ་ནས་ཀུན་སློང་ཚུལ་དེ་སྨྲ་བར་འདོད་དེ། སྦྱོར་
བ་ལུས་ངག་གང་རུང་གི་རྣམ་འགྱུར་བསྟན་པས་མཐར་ཐུག་དོན་གོ་བའོ། ཕྲ་མ་ནི། གཞི་གང་ཟག་གཉིས་
ལྟ་བུ་ལ་དེར་འདུ་ཤེས་ཤིང་། ཉོན་མོངས་གང་རུང་གི་སྒོ་ནས་ཀུན་སློང་དབྱེ་བར་འདོད་དེ། སྦྱོར་བ་
དབྱེ་ནུས་ཀྱི་ཚིག་སྨྲས་པས་མཐར་ཐུག་དོན་གོ་བའོ།། ཚིག་རྩུབ་ནི། གཞི་ཡིད་དུ་མི་འོང་བའི་འགྲོ་བ་ལ་
དེར་འདུ་ཤེས་ཤིང་། ཉོན་མོངས་གང་རུང་གི་སྒོ་ནས་ཀུན་སློང་ངག་རྩུབ་པོ་སྨྲ་བར་འདོད་དེ། སྦྱོར་བ་
ཕ་རོལ་པོའི་སྙིང་ལ་བསྣུན་པའི་མི་སྙན་པ་བརྗོད་པས་མཐར་ཐུག་དོན་གོ་བའོ། ངག་བཀྱལ་ནི། གཞི་
སྔོན་མ་གསུམ་པོ་གང་རུང་དུ་མི་གཏོགས་པའི་དོན་མེད་དང་ལྡན་པའི་དོན་ལ་དེར་འདུ་ཤེས་ཤིང་། ཉོན་
མོངས་གང་རུང་གི་སྒོ་ནས་ཀུན་སློང་བྱུང་རྒྱལ་སྨྲ་བར་འདོད་པས། སྦྱོར་བ་རྒྱལ་བློན་དམག་རྐུན་པོ་ཨགས་
འདུ་འཛིའི་གཏམ་སྨྲ་བ། ཆགས་སེམས་ཀྱིས་གླུ་དང་ཟློས་གར་གྱི་ཚིག་བརྗོད་པ། དགེ་སྦྱོང་དག་རྙེད་པ་
བཙལ་བའི་ཕྱིར་གཞན་ལ་ཁ་གསག་སྨྲ་བར་བརྩམས་ནས་མཐར་ཐུག་སྨྲས་ཟིན་པའོ། བརྣབ་སེམས་ནི།
གཞི་གཞན་གྱི་ནོར་ལ་དེར་འདུ་ཤེས་ཤིང་། རང་ནོར་ལ་ཆགས་སེམས་དང་གསོག་སེམས། གཞན་ནོར་
ལ་རོ་མྱང་སེམས་དང་འཁུ་སེམས། ངོ་ཚ་དང་ཉེས་དམིགས་ཟིལ་གྱིས་གནོན་པའི་ཆོས་ལྔ་ལྡན་གྱི་ཉོན་
མོངས་གང་རུང་གི་སྒོ་ནས་ཀུན་སློང་རང་ལ་བྱུང་ན་སྙམ་པའི་རྔམས་སེམས་ཀྱིས་སྦྱོར་བ་དེའི་དོན་ལ་རྩོལ་
བས་མཐར་ཐུག་དེར་སྨོན་པའོ། གནོད་སེམས་ནི། གཞི་ཡིད་དུ་མི་འོང་བའི་སེམས་ཅན་ལ་དེར་འདུ་
ཤེས་ཤིང་། གནོད་བྱེད་ཀྱི་རྒྱུ་ལ་མཚན་མར་འཛིན་པའི་ཞེ་སྡང་གི་སེམས། གནོད་བྱེད་ལ་མི་བཟོད་པའི་



198 | ལམ་རིམ་ལྷོ་བརྒྱུད་ཀྱི་འཁྲིད་རྒྱུན།
སེམས༑ ༑ཚུལ་མིན་ཡིད་བྱེད་ཡང་ཡང་དྲན་པས་ཁོན་འཛིན་གྱི་སེམས། བརྡེག་པ་དང་བསད་ན་ཅི་མ་
རུང་སྙམ་པའི་འཁུ་སེམས། ངོ་ཚ་དང་ཉེས་དམིགས་ཟིལ་གྱིས་གནོན་པའི་སེམས་ལྔ་ལྡན་གྱི་ཉོན་མོངས་
གང་རུང་གི་སྒོ་ནས་ཀུན་སློང་གསོད་བཅིང་སོགས་བྱ་འདོད་པའི་བློས། སྦྱོར་བ་དེ་བྱེད་པར་རྩོལ་ཞིང་མཐར་
ཐུག་དངོས་སུ་ནུས་ན་བྱེད་པར་ཐག་བཅད་པའོ།། ལོག་ལྟ་ནི། གཞི་ལས་འབྲས་ལྟ་བུ་ལ་དེ་མེད་པར་འདུ་
ཤེས་ཤིང་། ཉོན་མོངས་གང་རུང་གི་སྒོ་ནས་ཀུན་སློང་བསྐུར་བ་འདེབས་པར་འདོད་པས། སྦྱོར་བ་དེ་
བྱེད་པར་རྩོལ་ཞིང་མཐར་ཐུག་དངོས་སུ་ནུས་ན་བྱེད་པར་ཐག་བཅད་པའོ། ལོག་ལྟ་ནི། གཞི་ལས་འབྲས་
ལྟ་བུ་དེ་མེད་པར་འདུ་ཤེས། ཉོན་མོངས་གང་རུང་གི་སྒོ་ནས་ཀུན་སློང་བསྐུར་བ་འདེབས་པར་འདོད་པས།
སྦྱོར་བ་བསམས་པ་ལྟར་དུ་མེད་པར་བསམས་ཏེ་མཐར་ཐུག་ཐག་བཅད་པའོ། དེ་ཡང་སྡིག་པ་ཤིན་ཏུ་ལྕི་
བས་རྣམ་སྨིན་གྱི་འབྲས་བུ་དམྱལ་བ། འབྲིང་གིས་ཡི་དགས། ཆུང་དུས་དུད་འགྲོར་སྐྱེ། རྒྱུ་མཐུན་གྱི་
འབྲས་བུ་སྲོག་གཅོད་ཀྱིས་ཚེ་ཐུང་། མ་བྱིན་ལེན་གྱིས་ལོངས་སྤྱོད་དབུལ། ལོག་གཡེམ་གྱིས་ཆུང་མ་
བསྲུང་དུ་མི་བཏུབ། རྫུན་གྱིས་མི་ཁ་ལྡང་ཕྲ་མས་མཛའ་བཤེས་ཉུང་། ཚིག་རྩུབ་ཀྱིས་མི་སྙམ་པ་མང་
དུ་ཐོས། ངག་བཀྱལ་གྱིས་ཚིག་མི་བཙུན། བརྣབ་སེམས་ཀྱིས་ཡིད་ཀྱི་རེ་བ་མི་འགྲུབ། གནོད་སེམས་
ཀྱིས་འཇིགས་སྐྲག་ཆོ། ལོག་ལྟས་ཡང་དག་པའི་ལྟ་བ་ལ་རྨོངས་པར་འགྱུར། དེ་ཡང་སྔོན་ཆད་ཤེས་
བཞིན་གྱིས་མ་ཟིན་པའི་སྡིག་པ་མང་དུ་བསགས་ཡོད་འདུག་ཀྱང་བསགས་པ་ལ་བསགས་པར་ངོ་མ་འཕྲོད།
ད་རེས་ཟིན་པས་ཁོ་ན་མ་བྱུང་ཙ་ན་གཉེན་པོ་བསྟེན་ཐུབ་པ་ཞིག་བྱེད། དེ་ཙམ་གྱིས་མི་ཆོག་པར་དགེ་བ་
བཅུ་སྒྲུབ་པ་ལ་བརྩོན་པར་བྱེད། དེ་ལ་ཡང་ངོས་ཟིན་དགོས་པས་མི་དགེ་བ་བཅུ་གོ་ལྡོག་པ་དེ་དགེ་བ་བཅུ་
ཡིན་ལ། ཁྱད་པར་དུ་ཡང་རྣམ་མཁྱེན་སྒྲུབ་པའི་རྟེན་བཟང་པོ་ཞིག་ཐོབ་པར་བྱེད་པ་ལ་མི་དགེ་བ་དེ་དག་
གིས་མ་གོས་ཤིང་། གསར་དུ་མི་གསོག་པ་ཞིག་ངེས་པར་དགོས་འདུག་ཀྱང་། ཚེ་འདིར་ཡང་སྡིག་པ་དེ་
ཙམ་ཞིག་བསགས་པ་དེ་རྣམས་རྣམ་སྨིན་མྱོང་ཚེ་ཡུལ་དེ་དག་དང་བགོ་བཤའ་བྱར་མེད་པར་རང་གཅིག་
པུའི་ཐོག་ཏུ་འོང་ཞིང༌། མྱོང་ངེས་ཀྱི་ལས་ནི་བཟློག་ཏུ་མེད་པར་ཆོས་མངོན་པ་ལས་བཤད་འདུག་པས།



ལམ་རིམ་བློ་བརྒྱུད་ཀྱི་འཁྲིད་རྒྱུན། 199
ཇི་ལྟར་བྱས་ཀྱང་འཁོར་བ་ལས་ཐར་མི་ནུས་པ་འདྲ་སྙམ་དུ་ཡིད་བློང་བློང་པོར་གྱུར་བ་ན། ག་རེ་བདག་
ཅག་གི་སྟོན་པ་ཐབས་མཁས་ཐུགས་རྗེ་ཅན་དེས་དྲང་ངེས་ཀྱི་ཆོས་མང་དུ་བཀའ་སྩལ་བའི་ཐེག་པ་འོག་མར་
དེ་ལྟར་བཤད་ཀྱང་ངེས་དོན་དུ་མཚམས་མེད་བྱས་པའི་སྡིག་པ་རྔམས་ཆེན་ཡང་བཤགས་སྡོམ་བྱས་པས་
འདག་ནུས་པར་གསུངས་པས། བཤེས་སྤྲིང་ལས། གང་ཞིག་སྔོན་ཆད་བག་མེད་གྱུར་པ་ལས། །ཕྱི་
ནས་བག་དང་ལྡན་པར་གྱུར་དེ་ཡང་། །ཟླ་བ་སྤྲིན་བྲལ་ལྟ་བུར་རྣམ་མཛེས་ཏེ། །དགའ་པོ་སོར་ཕྲེང་མཐོང་
ལྡན་བདེ་བྱེད་བཞིན། །ཞེས་གཅུང་དགའ་བོ་ཆུང་མ་ལ་ཧ་ཅང་ཆགས་པ་དང་། སོར་ཕྲེང་གིས་མི་གཅིག་
གིས་མ་ལོངས་པའི་མི་སྟོང་བསད་པ། མ་སྐྱེས་དགྲས་ཡབ་གཟུགས་ཅན་སྙིང་པོ་བསད་པ་རྣམས་བཤགས་
སྡོམ་བྱས་པས་དག་ཅིང་སྔ་མ་གཉིས་ཀྱིས་དགྲ་བཅོམ་ཐོབ། བདེ་བྱེད་ཀྱིས་མ་བསད་ཀྱང་འགྱོད་སེམས་
ཀྱིས་བླང་དོར་ཚུལ་བཞིན་བྱས་པས་དམྱལ་བར་དར་གྱི་ཕོ་ལོང་བརྡབས་པ་ཙམ་ཞིག་སྐྱེས་ནས་བཅོམ་ལྡན་
འདས་ཀྱི་དྲུང་དུ་རྒྱུན་ཞུགས་ཀྱི་འབྲས་བུ་ཐོབ་པར་བཤད་པས། བདག་གིས་དེ་ཙམ་ཞིག་མ་ཐོབ་ཀྱང་ངན་
འགྲོའི་སྒོ་ཁེགས་པ་ཞིག་བྱེད་སྙམ་ཏེ་སྡིག་པ་བཤགས་པའི་ཡུལ་སྔར་གྱི་སྐྱབས་ཡུལ་དང་། བླ་མའི་རྣལ་
འབྱོར་གྱི་ཚོགས་ཞིང་རྣམས་དྲན་པར་བྱས་ནས། སྔར་བྱས་ཀྱིསྡིག་པ་ལ་དུག་ཁོང་དུ་སོང་བ་ལྟ་བུའི་འགྱོད་
སེམས་དྲག་པོ་དང་ཕྱིན་ཆད་སྲོག་ལ་བབས་ཀྱང་མི་བྱེད་སྙམ་པའི་སྡོམ་སེམས་སྔོན་ཏུ་བཏང་ནས་སྡོམ་གསུམ་
སོ་སོའི་ཕྱིར་བཅོས་དང་། ལྟུང་བཤགས་འདོན་པ་དང་བཅས་ཕྱག་འཚལ་བ་ནི་ལག་ལེན་དངོས་གཞི་ཡིན་
ནོ༑ ༑དེ་ཁོ་ན་ཉིད་ཀྱི་རྒྱས་འདེབས་ཀྱང་བྱའོ། སྨྲས་པ། དལ་འབྱོར་དོན་ལྡན་བྱ་འདོད་ཤེས་ལྡན་རྣམས།
ལོང་མེད་འཆི་དང་ངན་འགྲོའི་སྡུག་བསྔལ་རྣམས། །ལེགས་པར་བསམ་དང་འདི་སྣང་བྱ་བ་ལ།། ཞེན་
པ་ལོག་ནས་བདེ་འབྲས་དོན་གཉེར་སྐྱེས། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། །།གཉིས་
པ་སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་པ་ལ་བློ་སྦྱང་བ་ནི། ལམ་སྒྲོན་ལས། སྲིད་པའི་བདེ་ལ་
རྒྱབ་ཕྱོགས་ཤིང༌། །སྡིག་པའི་ལས་ལས་ལྡོག་བདག་ཉིད། །གང་ཞིག་རང་ཞི་ཙམ་དོན་གཉེར། །སྐྱེས་
བུ་དེ་ནི་འབྲིང་ཞེས་བྱ། ཞེས་འདི་ལ་འཁོར་བའི་སྡུག་བསྔལ་བསམ་པ། དེ་ལས་ཐར་པར་བྱེད་པའི་ལམ་



200 ལམ་རིམ་ལྷོ་བརྒྱུད་ཀྱི་འཁྲིད་རྒྱུན།
ཉམས་ལེན་གྱི་རིམ་པ་བཤད་པ་གཉིས། དང་པོ་ལ་སྡུག་བསྔལ་དང་ཀུན་འབྱུང་གི་སྒོ་ནས་བསམ་པ། རྟེན་
འབྲེལ་བཅུ་གཉིས་ཀྱི་སྒོ་ནས་བསམ་པ་གཉིས། དང་པོ་ལ་སྡུག་བསྔལ་འཁོར་བའི་ཉེས་དམིགས་དང༌། ཀུན་
འབྱུང་འཁོར་བའི་འཇུག་རིམ་གཉིས། དང་པོ་ནི། མདོ་ལས། དགེ་སློང་དག་འདི་ནི་སྡུག་བསྔལ་འཕགས་
པའི་བདེན་པའོ། འདི་ནི་ཀུན་འབྱུང་འཕགས་པའི་བདེན་པའོ། ཞེས་འབྲས་བུ་སྡུག་བསྔལ་བདེན་པ་དང་
པོ་དང་། རྒྱུ་ཀུན་འབྱུང་བདེན་པ་རྗེས་སུ་གསུངས་པ་འདི་རྒྱུ་འབྲས་གོ་ལྡོག་པ་ལྟ་བུར་སྣང་ཡང་དགོས་
པ་ཁྱད་པར་ཅན་ལ་དགོངས་པའི་ཚུལ་ནི་བཞི་བརྒྱ་པ་ལས། སྡུག་བསྔལ་རྒྱ་མཚོ་འདི་ལ་མཐའ། །རྣམ་
པ་ཀུན་ཏུ་ཡོད་མིན་ན། །བྱིས་ཁྱོད་འདིར་ནི་བྱིང་བ་ལ། །འཇིགས་པ་ཅིས་ནི་སྐྱེ་མི་འགྱུར། །ཞེས་དང་།།
རྒྱུད་བླ་མ་ལས། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ། །བདེར་གནས་ཐོབ་བྱ་སྨན་ནི་བསྟེན་པར་བྱ་
བ་ལྟར། །སྡུག་བསྔལ་རྒྱུ་དང་དེ་འགོག་པ་དང་དེ་བཞིན་ལམ། །ཤེས་བྱ་སྤང་བྱ་རིག་པར་བྱ་ཞིང་བསྟེན་
པར་བྱ། །ཞེས་བདེ་སྡུག་གང་གི་ཡང་འབྲས་བུ་ངོས་ཟིན་པར་བྱས་ནས། དེ་སྐྱེད་བྱེད་ཀྱི་རྒྱུ་ལ་འདོར་
ལེན་བྱེད་པ་ནི་གནད་ཤིན་ཏུ་ཆེ་བས། དངོས་དོན་བདེ་འགྲོའི་སྡུག་བསྔལ་ལ་གཙོ་ཆེར་སྦྱར་ཏེ་བསམ་པ་
ལ༑ ༑མི། བདེ་འགྲོ་གཞན་གཉིས། ཞར་བྱུང་རིགས་དྲུག་ཐུན་མོང་གི་སྡུག་བསྔལ་སྒོམ་པ་དང་གསུམ།
དང་པོ་ནི། སྐྱེ་ནས་བཞིར་གསུང་ཡང་གཙོ་ཆེར་མངལ་སྐྱེས་ཀྱི་དབང་དུ་བྱས་པ་ལ། ཕོ་བའི་འོག་ལོང་
ཀའི་སྟེང་ན་ཁ་སྒལ་ཚིགས་ལ་བལྟས་ནས་དྲི་ང་ཞིང་མི་གཙང་བའི་ལྗན་ལྗིན་གྱི་ཁྲོད་དུ་ཡོད་པ་ལས། རིམ་
གྱིས་མེར་མེར་པོ་ནས་རྐང་ལག་འགྱུས་པའི་བར་རྣམས་སུ་མས་བཟའ་བཏུང་ཚ་བ་བསྟེན་ན་མེ་དོང་དུ་ཚུད་
པ༑ ༑གྲང་བ་བསྟེན་ན་འཁྱག་སྦུབས་སུ་གནས་པ། མཆོང་བ་དང་རྒྱུག་པ་སོགས་ཀྱི་ཚེ་གཡང་ལ་ལྷུང་
བ་ལྟ་བུའི་ཉམས་འཆར་བ་སོགས་མས་སྤྱོད་ལམ་མི་གཟོ་བ་མཐའ་དག་ལ་བརྟེན་པའི་སྡུག་བསྔལ་ཐོག་ཏུ་
འབབ་བཞིན་པ་ནས་ཞག་ཉིས་བརྒྱ་དྲུག་ཅུ་རྩ་དྲུག་སོང་བ་ན། ལས་ཀྱི་རླུང་གིས་མགོ་བོ་ཐུར་དུ་བསྟན་ཏེ་
མངལ་སྒོའི་རུས་པ་ཤིན་ཏུ་དོག་པ་ནས་ཕྱིར་འབྱུང་པའི་ཚེ་ཤ་ལྤགས་རྣམས་ཆད་འགྲོ་བ་ལྟ་བུའི་སྡུག་བསྔལ་
མྱོང་བཞིན་དུ་སྐྱེས་ཤིང་བཙས་ནས་ཀྱང་སྟན་འཇམ་པ་ལ་བཞག་ཀྱང་ཚེར་དོང་དུ་བཅུག་པ་ལྟ་བུའི་སྡུག་



ལམ་རིམ་རྡོ་བརྒྱུད་ཀྱི་འཁྲིད་རྒྱུན! 201
བསྔལ༑ ༑འཕྲུ་མ་འཕྱིས་པའི་ཚེ་པགས་པ་དམར་བཤུས་བྱས་པ་ལྟ་བུའི་སྡུག་བསྔལ། ལྟེ་བ་བཅད་པའི་
ཚེ་སྲོག་བཅད་པ་ལྟ་བུའི་སྡུག་བསྔལ། མས་པང་དུ་བླངས་པའི་ཚེ་བྱེའུ་ཁྲས་འཁྱེར་བ་ལྟ་བུའི་སྡུག་བསྔལ།
གོས་ཀྱིས་གཏུམ་སྟེ་མལ་དུ་བཅུག་པའི་ཚེ་སྐྱིགས་ཏེ་བཙོན་དོང་དུ་བཅུག་པ་ལྟ་བུའི་སྡུག་བསྔལ་སོགས་བཟོད་
པར་དཀའ་བའི་ཚུལ་རྣམས་བསམ། རྒ་བའི་སྡུག་བསྔལ་ཡང་སྐྲ་དཀར་ཞིང་ལུས་གུག་པ། དཔྲལ་བ་
གཉེར་མས་ཁེབས་པ་སོགས་ལུས་ཀྱི་མཐུ་ཉམས་པའི་ཚུལ་ལ་མཚོན་ན། ད་ལྟ་ལུས་མ་འཕོས་ཀྱང་འཕོས་
པ་དང་ཁྱད་མེད་པ་འདི་བཞིན་སོང་འདུག་སྙམ་དུ་བསམ། ཉམས་ལེན་བྱེད་པ་པོ་ན་ཚོད་གཞོན་ནུ་ཞིག་
ཡིན་ན་མི་རྒས་ཤིང་ཁོག་པ་ཞིག་ལ་ཕར་བལྟས་ལ་བདག་ཀྱང་རྒ་བའི་སྡུག་བསྔལ་འདི་ལྟ་བུ་ལས་མ་འདས་
སྙམ་དུ་བསམ། ན་བའི་སྡུག་བསྔལ་ནི་སྔར་རང་ཉིད་ནད་དྲག་པོས་འདེབས་མྱོང་བའམ་མིན་ན་གཞན་
ལ་དཔགས་ཏེ་ཡུན་རིང་པོ་ནས་ནད་ཀྱིས་ཐེབས་པའམ། གློ་བུར་དུ་གདོན་དང་མཚོན་གྱིས་གཙེས་པའི་
ནད་པ་ཞིག་ལ་ཕར་བལྟས་ཏེ། བདག་ཀྱང་ན་བའི་སྡུག་བསྔལ་འདི་ལྟ་བུ་ལས་མ་འདས་སྙམ་དུ་བསམ། འཆི་
བའི་སྡུག་བསྔལ་ནི་ནད་ཇེ་ཆེར་སོང་སྟེ་སྨན་པས་བོར། མོ་བོན་གྱིས་བསླུས། གཉེན་བཤེས་རྣམས་ཀྱིས་
མཐའ་བསྐོར་ནས་སྨྲེ་སྔོགས་འདོན། ཤི་དགེ་དང་དུར་འདེབས་ཀྱི་གཤོམ་ར་འདིང་། རང་ཉིད་ཀྱང་
བཀྲག་མདངས་ཉམས། ཁ་བསྐམས། མཆུ་བརྗེས། སྣ་ཞོམ། མིག་ཀོང་མོར་སོང་། དབུགས་བརྩེགས།
སྔར་བྱསཀྱི་སྡིག་པ་ལ་འགྱོད། གཉེན་བཤེས་འཁོར་གཡོག་རྫས་ནོར་ཕུན་ཚོགས་ཀུན་དང་བྲལ། གཅེས་
པར་བསྐྱངས་པའིལུས་ཀྱང་མལ་དུ་བཞག་སྟེ། ཆགས་ཞེན་དྲག་པོའི་དབང་གིས་འཇིག་རྟེན་ཕ་རོལ་དུ་
འགྲོ་དགོས་པའི་ཚུལ་རྣམས་བསམ་མོ། །གཞན་ཡང་དགྲ་སྡང་བ་དང་འཕྲད་ཀྱིས་དོགས་པའིསྡུག་བསྔལ།
གཉེན་སྡུག་པ་དང་བྲལ་གྱིས་དྲོགས་པའི་སྡུག་བསྔལ། ཚོང་པ་དང་ཞིང་ཚོང་ཟོག་སྟོར་བ་དང་ལོ་ཏོག་སེར་
བས་བཅོམ་པ། དབུ་གཙོ་དང་ཞང་བློན་རྣམས་ཀྱིས་དགྲ་མ་ཐུལ་ཤིང་གཉེན་མ་འཁྱོངས་པ། རབ་ཏུ་བྱུང་
བ་ལ་ལ་གཉེན་པོ་ཞན་པས་ཚུལ་ཁྲིམས་འགོ་མི་ཐོན་པ། ཤེས་རབ་དམན་པས་ཐོས་བསམ་གྱི་བྱ་བ་མ་འགྲུབ་
པ་སོགས་འདོད་པ་བཙལ་གྱིས་མི་རྙེད་པའི་སྡུག་བསྔལ། གཞན་ཡང་ཁ་དྲག་པོ་ཞན་པོར་སོང་བ། ཕྱུག་



202 །ལམ་རིམ་བློ་བརྒྱུད་ཀྱི་འཁྲིད་རྒྱུན།
པོ་སྤྲང་པོར་སོང་བ། མི་མང་པོ་གཅིག་པུར་སོང་བས་མཚོན་ཏེ་རྒྱལ་ཁམས་ལ་བརྟགས་ན་སྔར་གྱི་ས་ན་
མི་འདུག་པ་སོགས་མདོར་ན་བཀྲེས་སྐོམ་ཚ་གྲང་མི་འདོད་པ་སྣ་ཚོགས་པས་མིའི་ལུས་རྟེན་འདི་ཉིད་ཀྱང་
སྡུག་བསྔལ་གྱི་རང་བཞིན་ཅན་ཡིན་པར་སྙིང་ཐག་པ་ནས་མྱོང་བ་མ་སྐྱེས་ཀྱི་བར་དུ་བསྒོམ། གཉིས་པ་
ནི༑ ༑འདོད་པའི་ལྷ་རྣམས་ལ་མི་ལྟ་བུའི་སྐྱེ་རྒ་སོགས་ཀྱི་སྡུག་བསྔལ་མེད་ནའང་། འཆི་བར་ཉེ་བའི་ཚེ་
བློ་བུར་དུ་ལུས་ཀྱི་བཀྲག་མདངས་ཉམས་ཤིང་བདེ་བའི་སྟན་ལ་འདུག་སྙིང་མི་འདོད་པ། མེ་ཏོག་གི་ཕྲེང་
བ་རྙིངས་པ། གོས་ལ་དྲི་མ་ནག་ནོག་ཆགས་པ། སྔོན་མེད་པའི་ལུས་རྡུལ་འབྱུང་ན་རྣམས་འཆི་ལྟས་ལྔ་།
ལུས་ཀྱི་འོད་ཆུང་དུ་སོང་བ། ཁྲུས་ཆུ་ལུས་ལ་ཆགས་པ། གོས་རྒྱན་ལས་སྒྲ་མི་སྙན་པ་འབྱུང་བ། མིག་
གི་རྫི་མ་འཁྲབ་པ། ཡུལ་གཅིག་ལ་ཆགས་པ་ལྔ་པོ་ཉེ་བའི་འཆི་ལྟས་ཏེ་བཅུ་པོ་དེ་རྣམས་འཆི་ལྟས་སུ་རིག་
ནས་སྡུག་བསྔལ་དྲག་པོ་མི་བཟོད་པ་ཡོད་པས་མི་ལྟ་བུ་ལ་ངན་སོང་དུ་སྐྱེ་དོགས་པ་ཙམ་ལས་བརྟག་ན་ཤེས་
པ་ཡིན་པས་དེ་མ་ཐག་དམྱལ་བར་སྐྱེ་ངེས་ལྟ་བུ་ཞིག་ཡིན་ན། དམྱལ་བར་སྐྱེས་ཟིན་པ་དང་ཁྱད་པར་མེད་
པའི་སྡུག་བསྔལ་དྲག་པོ་མི་བཟོད་པ་ཡོད་པས་མི་ལྟ་བུ་ལ་ངན་སོང་དུ་སྐྱེ་དོགས་པ་ཙམ་ལས་རྟག་བརྟན་ཐེར་
ཟུག་དེ་འདྲ་མེད་པས་ལྷའི་སྡུག་བསྔལ་ལྷག་པར་ཆེ་བ་ཡིན་གསུང་། གཞན་ཡང་བསོད་ནམས་ཆེན་པོའི་
ལྷ་རྣམས་མཐོང་བའི་ཚེ་ཆུང་བ་རྣམས་སྤ་བཀོང་བ་དང་། སྟོབས་ཆེ་བས་ཆུང་བ་གནས་གཞན་དུ་བསྐྱོད་
པ་དང་། ལྷ་མ་ཡིན་དང་འཐབ་པའི་ཚེ་ཕན་ཚུན་གཅིག་གིས་གཅིག་གསོད་ཅིང་ལུས་དང་ཡན་ལག་གཏུབ་
ཅིང་གཅོད་པའི་སྡུག་བསྔལ་སྣ་ཚོགས་པ། གཟུགས་གཟུགས་མེད་ཀྱི་ལྷ་རྣམས་ནི་མངོན་འགྱུར་གྱི་སྡུག་
བསྔལ་དེ་དག་དང་མི་སྣ་ཡང་རྒྱ་མཚོའི་གཟིངས་ཀྱི་ཕུག་རོན་སླར་ཡང་གཟིངས་ལ་འཁོར་བ་ལྟར་ཏིང་ངེ་
འཛིན་གྱི་འཕེན་པ་ཟད་དེ་ཤི་བའི་རྗེས་སུ་འདོད་ཁམས་ཀྱི་སྡུག་བསྔལ་མངོན་གྱུར་སྤྱོད་དགོས་ཚུལ་ལེགས་
པར་བསྒོམ་མོ། གསུམ་པ་ཞར་བྱུང་རིགས་དྲུག་ཐུན་མོང་གི་སྡུག་བསྔལ་བསམ་པ་ནི། འཁོར་བ་ལས་
མ་གྲོལ་ཕྱིན་ཆད་བསོད་ནསམ་ཀྱི་མཐུས་འཁོར་ལོས་བསྒྱུར་བའི་རྒྱལ་པོ་དང༌། ཚངས་པར་གྱུར་ཀྱང་
སླར་བྲན་དུ་འགྱུར་བ་ལྟ་བུ་ནི་འགྲུབ་པའི་སྡུག་བསྔལ། ཚེ་འདིའི་སྐྱེ་རྒ་ན་འཆིའི་སྡུག་བསྔལ་ནི་གྲུབ་ཟིན་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 203
པའི་སྡུག་བསྔལ། འབྲས་ཚ་བའི་སྟེང་དུ་ཚུ་བཏབ་པའི་འགྱུར་བྱེད་ཀྱི་རེག་པ་དང་འཕྲད་པས་སྡུག་བསྔལ་
ཆེར་སོང་བ་ནི་སྡུག་བསྔལ་གྱི་སྡུག་བསྔལ། ཕྱིན་པས་ངལ་བ་ན་བསྡད་པས་བདེ་བར་སྣང་ལ་ནམ་ཞིག་
ན་ཡན་ལག་དང་སྐྱེད་པ་ན་བ་དེ་འགྱུར་བའི་སྡུག་བསྔལ། འཁྱགས་པའི་སྦུབས་སུ་ཆུད་པ་ཞིག་དེ་ལས་མ་
ཐར་གྱི་བར་དུ་དྲོ་བའི་སྐབས་མེད་པ་ལྟ་བུ་ཁྱབ་པ་འདུ་བྱེད་ཀྱི་སྡུག་བསྔལ་ཡིན་པས། དོན་ཧྲིལ་གྱིས་དྲིལ་
ན་ཟག་བཅས་ཉེར་ལེན་གྱི་ཕུང་པོ་འདི་བླངས་ཕྱིན་ཅད་དེ་ལྟ་བུའི་ཕུང་པོ་ལ་བརྟེན་པའི་སྡུག་བསྔལ་མྱོང་ཞིང་།
ཕྱི་མའི་སྡུག་བསྔལ་འདྲེན་པ་ལས་འོས་མེད། ཉེར་ལེན་གྱི་དོན་འདུན་པ་དང་འདོད་ཆགས་ཡིན་པས་དཔེར་
ན་བྱ་དང་སྒོ་ང་བཞིན་དུ་འཁོར་བར་འཁོར་ཚུལ་རྣམས་བསམ་མོ། དེར་མ་ཟད་ཡིད་བརྟན་དུ་མི་རུང་བ་
ནི་ཕ་མ་གཉེན་བཤེས་དགྲ་གཉེན་མང་པོ་གོ་ལྡོག་པ་སྐྱེ་བ་རིམ་བརྒྱུད་ལ་འོང་བར་མ་ཟད་ཚེ་འདི་ལ་ཡང་ཚེ་
སྟོད་ལ་ཤིན་ཏུ་མཛའ་བ་དག་ཚེ་སྨད་ལ་དགྲར་འགྱུར་བ་དང་། ལོ་སྔོན་མ་གཅིག་གིས་གཅིག་གསོད་དུ་
ཆ་བའི་མི་ཞིག་ལོ་རྟིང་མ་གཉེན་གྱི་དྭངས་མར་འགྲོ་བ་སོགས་དགྲ་གཉེན་ལ་ངེས་པ་མེད་པའི་སྡུག་བསྔལ་
བསམ༑ ༑ཆོག་མི་ཤེས་པ་ནི། སྔོན་ཆད་ཕུན་སུམ་ཚོགས་པའི་ལྷའི་བདུད་རྩི། བར་མ་མའི་ནུ་ཞོ། མཐའ་
མ་མི་གཙང་བའི་ཁུ་བ་དང་ཁྲོ་ཆུ་ཁོལ་མ་བཏངས་པའི་ང་རྒྱ་མཚོ་ཆེན་པོ་གྲངས་མེད་པ་ལས་ཆེས་མང་མོད།
དེས་ཀྱང་ངོམས་སུ་མེད་པ་མཛེ་ཅན་མེ་ལ་བརྟེན་པའི་དཔེ་ལྟར་འདོད་པའི་ལོངས་སྤྱོད་ལ་ངོམས་མི་ཤེས་
པར་བསམ། ལུས་རྟེན་བགྲང་མི་ནུས་པ་ནི། ནད་སྣ་ཚོགས་ཀྱི་སྒོ་ནས་ལུས་དོར་བ། །གཞན་རྣམས་
ཕར་ཞོག་མཚོན་གྱི་བཏུབས་ཏེ་ཤི་བའི་མགོ་བོ་རྣམས་སྤུངས་ན་ཚངས་པའི་འཇིག་རྟེན་ལས་མཐོ་བར་གྱུར་
བས༑ ༑ད་དུང་འཁོར་བ་ལས་མ་ཐར་ན་ལུས་ཡང་ཡང་འདོར་བའི་སྣང་ཚུལ་དེ་ལས་མ་འདས་སྙམ་དུ་
བསམ༑ ༑མངལ་སྒོ་གྲངས་མེད་འགྲིམས་པ་ནི། མ་ཡི་ཐུག་མཐའ་རྒྱ་ཤུག་ཚེ་གུ་ཙམ། །རི་ལུར་བགྲངས་
ཀྱང་ས་ཡིས་ལངས་མ་འགྱུར། །ཞེས་རང་ཅག་གི་རྩ་བའི་མ། དེའི་མ། དེའི་ཡང་མ་ཞེས་བགྲང་བའི་
ཚེ་ད་དུང་ས་ཆེན་པོ་འདི་རི་ལུ་ཆུང་ངུར་དྲིལ་ནས་བགྲངས་ཀྱང་འདྲེན་པར་མི་ཐུབ་པ་ནི་ཐུག་མཐའ་ཞེས་
པའི་ནུས་པས་བསྟན་ནས། དོན་གྱིས་རང་གི་མ་ཡང་བགྲང་བར་མི་ནུས་པའོ།། མཐོ་དམའ་མ་ངེས་པ་



204 ལམ་རིམ་ལྷོ་བརྒྱུད་ཀྱི་འཁྲིད་རྒྱུན། །
ནི༑ ༑བརྒྱ་བྱིན་འཇིག་རྟེན་མཆོད་འོས་གྱུར་ནས་ནི། །ལས་ཀྱི་དབང་གིས་ཕྱིར་ཡང་ས་སྟེང་ལྷུང་། འཁོར་
ལོས་བསྒྱུར་བ་ཉིད་དུ་གྱུར་ནས་ཀྱང་། །འཁོར་བ་དག་ཏུ་ཡང་བྲན་ཉིད་དུ་འགྱུར། །ཞེས་བརྒྱ་བྱིན་དང་
འཁོར་ལོས་བསྒྱུར་བའི་རྒྱལ་པོ་ཡང་ཡང་བྲན་དང་ངན་སོང་སོགས་དམན་པའི་གནས་སུ་སྐྱེ་བར་འགྱུར་
ཞིང་རང་འོད་ཀྱིས་འཇིག་རྟེན་སྣང་བར་བྱེད་པའི་ཉི་ཟླ་ཡང་མུན་པའི་སྨག་རུམ་དུ་སྐྱེ་བའི་ཚུལ་རྣམས་བསམ
གཉིས་པ་ཀུན་འབྱུང་འཁོར་བའི་འཇུག་རིམ་བསྒོམ་པ་ནི། བཤད་མ་ཐག་པའི་སྲིད་པ་འཁོར་བའི་སྡུག་
བསྔལ་གྱི་གནས་ཚུལ་ཤེས་པར་བྱས་ནས། དེ་མི་འདོད་ན་དེའི་རྒྱུ་སྤོང་དགོས། སྤོང་བ་ལ་རྒྱུ་ངོས་ཟིན་
དགོས་པས། དེ་ལ་ལས་ནོན་གཉིས་ཡོད་པའི་གཙོ་བོ་ནི་ཉོན་མོངས་པ་སྟེ། དཔེར་ན་ཞིང་ས་སྐམ་པོ་ལ་
ས་བོན་བཏབ་ཀྱང་ཆུ་ལུད་དྲོད་བཤེར་སོགས་དང་མ་འཕྲད་ན་འབྲས་བུ་མི་འབྱིན་པ་ལྟར། རྣམ་འགྲེལ་
ལས༑ ༑སྲིད་པའི་སྲེད་ལས་རྣམ་བརྒལ་བའི། །ལས་གཞན་འཕེན་ནུས་མ་ཡིན་ཏེ། །ལྷན་ཅིག་བྱེད་པ་
ཟད་ཕྱིར་རོ། །ཞེས་དུད་འགྲོར་སྐྱེ་བའི་ལས་བསགས་པ་ཞིང་ལས་དེ་དང་མ་འཕྲད་པའི་སྔོན་ཏུ་ཞི་བ་ཐོབ་
ནི་ལས་དེ་སྟོང་ཟད་དུ་སོང་ནས་འབྲས་བུ་མི་འབྱིན་ལ། ཉོན་མོངས་དེ་ངོས་བཟུང་ན་རང་རེ་རྣམས་ཀྱི་
རྒྱུད་ལ་ཉོན་མོངས་པ་བག་ལ་ཉལ་བའི་ཚུལ་གྱི་ཡོད་པ་ནི། ཤོག་བུ་ལ་སྣུམ་ཕོག་པ་བཞིན་དབྱེ་དཀའ་བ།
མི་ནད་རོ་ཡོད་པ་ཞིག་འཕྲལ་དུ་ལུས་ཐང་པོ་ཡོད་པ་འདྲ་བ་ལ་ནད་སློང་བྱེད་ཀྱི་ཟས་ཟོས་པས་ཟུག་གཟེར་
བསྐྱེད་པ་བཞིན་ཡིད་དུ་འོང་པའི་བུ་ཕོ་མོ་རྟ་ཕྱུགས་གོས་དར་རིན་པོ་ཆེ་དངོས་པོ་མཐོང་ན་དེས་གསོས་བཏབ་
པས་འདོད་ཆགས་བག་ལ་ཉལ་བ་དེ་མངོན་གྱུར་གྱི་ཚུལ་དུ་ལངས་ཏེ། དེ་དག་ལ་བལྟ་བ་དང་རེག་པ་སོགས་
ལོངས་སྤྱོད་འདོད་ཀྱི་བློ་དུང་དུང་ཡོད་པའི་ཉོན་མོངས་དེ་འདོད་ཆགས། དགྲ་འམ་མི་མཛའ་བ་ཞིག་མཐོང་
བའི་ཚེ་མནར་སེམས་རྩུབ་མོས་འདི་ལ་ཐབས་གང་འདྲ་ཞིག་གི་སྒོ་ནས་གནོད་པ་བྱ་ན་སྙམ་པའི་ཞེ་སྡང་དྲག་
པོ་སོལ་མེ་རླུང་གིས་སྦར་བ་ལྟ་བུའི་དམར་ལམ་ལམ་སྐྱེས་པའི་ཉོན་མོངས་དེ་ཁོང་ཁྲོ། བདག་འཛིན་གྱི་
དབང་གིས་རིགས་མཐོ་བ། ནོར་གྱིས་ཕྱུག་པ། ཐོས་པའི་ཡོན་ཏན། ལུས་ཀྱི་སྒྱུ་རྩལ་སོགས་ལ་བརྟེན་
ནས་གང་ཟག་ཆེ་གེ་མོ་འདི་དག་གིས་བདག་གི་བ་སྤུའི་ཁུང་བུ་གཅིག་ཙམ་ལ་ཡང་མི་བསྡོ་སྙམ་པའི་རང་ཉིད་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 205
ལ་མཆོག་ཏུ་འཛིན་པའི་ཁེངས་པའི་རྣམ་པ་ཅན་གྱི་ཉོན་མོངས་དེས་རྒྱལ། སྐར་ཁུང་མེད་པའི་ཁང་པའི་
ནང་དུ་དངོས་པོ་ཁ་དོག་དང་དབྱིབས་མི་འདྲ་བ་མང་པོ་ཡོད་ཀྱང་མུན་པའི་དབང་གིས་དཀར་ནག་དང་ལེགས་
ཉེས་སོགས་མི་ཤེས་པ་བཞིན་དུ། ལས་འབྲས་དང་བདེན་བཞི་སོགས་ཇི་ལྟ་ཇི་སྙེད་ཀྱི་གནས་ལུགས་མཐའ་
དག་བསྒྲིབས་ཏེ་མི་གསལ་བར་བྱེད་བའི་ཉོན་མོངས་པ་དེ་མ་རིག་པ། དཀོན་མཆོག་གསུམ་སོགས་གསུང་
རབ་ནས་བཤད་པ་འདི་དག་བདེན་ནམ་མི་བདེན་སྙམ་པའི་ཡུལ་ལ་ངེས་ཤེས་བསྐྱེད་པ་གེགས་བྱེད་པའི་ཉོན་
མོངས་དེ་ཐེ་ཚོམ། མི་རྟག་པ་ཡིན་པས་རང་དུས་ཀྱི་སྐད་ཅིག་གཉིས་པ་ལ་འཇིག་ཅིང་། གཅིག་མ་ཡིན་
པར་དུ་མ་ཚོགས་པའི་ཕུང་པོ་ལྔ་ལྟ་བུའི་གདགས་གཞིའི་སྟེང་ནས་ང་དང་ངའི་ཞེས་བདག་ཏུ་འཛིན་པའི་ཤེས་
རབ་ཉོན་མོངས་ཅན་དེ་འཇིག་ཚོགས་ལ་ལྟ་བ། ཕུང་པོ་ངར་བཟུང་བ་དེ་རྟག་པ་ཐེར་ཟུག་གམ་འདི་ནས་
ཕྱི་མར་ཉིང་མཚམས་སྦྱོར་བ་མེད་པས་ཆད་པར་ལྟ་བའི་ཤེས་རབ་ཉོན་མོངས་ཅན་དེ་མཐར་འཛིན་གྱི་ལྟ་
བ༑ ༑འཇིག་ལྟ་མཐར་ལྟ་ལོག་ལྟ་གསུམ་པོ་གང་རུང་དང་། དེ་དག་གང་ལ་བརྟེན་ནས་འབྱུང་བའི་ཕུང་
པོ་ལ་དམིགས་ནས་མཆོག་ཏུ་འཛིན་པའི་ཤེས་རབ་ཉོན་མོངས་ཅན་དེ་ལྟ་བ་མཆོག་འཛིན། རང་གི་བློ་ངོར་
འཆལ་ཚུལ་སྤངས་པའི་ཚུལ་ཁྲིམས་དང་། སྐྲ་བྲེག་པ་ལྟ་བུའི་བརྟུལ་ཞུགས་དང་། དེ་དག་གང་ལ་བརྟེན་
ནས་འབྱུང་བའི་ཕུང་པོ་ལ་དམིགས་ནས་གྲོལ་བ་ཐོབ་པར་འདོད་བའི་ཤེས་རབ་ཉོན་མོངས་ཅན་དེ་ཚུལ་ཁྲིམས་
དང་བརྟུལ་ཞུགས་མཆོག་འཛིན། ལས་འབྲས་དང་ཚེ་སྔ་ཕྱི་མེད་ཅེས་སྐུར་བ་འདེབས་ཤིང་འཇིག་རྟེན་
ཆགས་འཇིག་ཚངས་པ་སོགས་ཀྱིས་བྱས་པར་འདོད་པའི་ཤེས་རབ་ཉོན་མོངས་ཅན་དེ་ལོག་ལྟ་ཡིན་ལ་དེ་
ལྟར་ཉོན་མོངས་པ་ཐམས་ཅད་ཀྱི་རྩ་བ་མ་རིག་པ་དང་འཇིག་ལྟ་གཉིས་གཅིག་ཏུ་བྱས་ཀྱང་འགལ་བ་མེད་
མོད༑ ༑ སྤུ་རིས་འབྱེད་ཚེ་སོ་སོར་བྱ། དཔེར་ན་ཐོག་པའི་གནས་ལུགས་མི་གསལ་བར་བྱེད་པའི་མུན་
པ་དེ་མ་རིག་པ་དང་། དེ་ལ་བརྟེན་ནས་ཐོག་པ་སྦྲུལ་དུ་འཛིན་པའི་བློ་དེ་འཇིག་ལྟ་ལྟ་བུ་ཡིན་པས། འདི་
གཉིས་ཀྱིས་ཉོན་མོངས་པ་ཐམས་ཅད་ཀྱི་རྩ་བ་བྱས་ནས་ཆགས་སྡང་གི་དབང་གིས་ཉེས་པ་ཐམས་ཅད་བསྐྱེད་
པའི་ཕྱིར། ཉོན་མོངས་པ་ད་ལྟ་ཅུང་ཟད་མགོ་གནོན་པའི་ལུགས་སུ་བྱས་ཀྱང་རྩ་བ་ནས་དྲུང་འབྱིན་པས་



206 ལམ་རིམ་སྒོ་བརྒྱུད་ཀྱི་འཁྲིད་རྒྱུན།
མི་ནུས་ན། མེ་ལོང་ལ་འཆར་བའི་གཟུགས་བརྙན་ལྟར་བག་ལ་ཉལ་བ་དེས་ཉོན་མོངས་པ་འཕེལ་པའི་རྟེན་
བྱེད༑ ༑མེ་ལོང་དང་བྱེད་བཞིན་འཕྲད་པ་ན་དེ་མ་ཐག་ཏུ་གཟུགས་བརྙན་འཆར་བ་བཞིན་དགྲ་གཉེན་སོགས་
ཡུལ་སྣ་ཚོགས་ལ་བརྟེན་ནས་མངོན་གྱུར་དུ་སྐྱེ་བའི་དམིགས་པའི་སྒོ་ནས་ཉོན་མོངས་པ་འཕེལ་བར་བྱེད།
དགེ་བའི་བཤེས་གཉེན་དང་གྲོགས་ཆོས་བྱེད་ལས་རིང་དུ་གྱུར་ཞིང་ཉོན་མོངས་ཤིན་ཏུ་ཆེ་བའི་གྲོགས་ངན་
པའི་གཏམ་དང་ཀུན་སྤྱོད་སོགས་ཀྱི་འདུ་འཛི་ལ་བརྟེན་ནས་ཉོན་མོངས་པ་འཕེལ་བར་བྱེད། མི་དགེ་བའི་
བཤེས་གཉེན་སོགས་ཀྱིས་ཉོན་མོངས་མ་སྤངས་བཞིན་དུ་ཐར་པ་ཐོབ་པ་སྐད་ཀྱི་བཤད་པའི་དབང་གིས་ཉོན་
མོངས་པ་འཕེལ་བར་བྱེད། ཁ་ཏོན་ཤིན་ཏུ་བྱང་བ་ཞིག་སེམས་རྒྱ་ཡན་དུ་བཏང་ཡང་དག་ནས་ཐོགས་མེད་
དུ་འགྲོ་བ་བཞིན་སྔར་ནས་འདྲིས་པ་དང་གོམས་པའི་དབང་གིས་ཉོན་མོངས་པ་འཕེལ་བར་བྱེད། གང་ཟག་
འདིས་ཕན་གནོད་འདི་ལྟར་བྱས་སྙམ་པ་ལྟ་བུའི་ཆགས་སྡང་གིས་སྒྲོ་སྣ་ཚོགས་འདོགས་པ་དང་མི་འདིས་
སྡིག་པ་ཆེན་པོ་བྱས་སོང་ཡང་ད་ལྟ་སྐྱིད་པར་འདུག་པས་ལས་འབྲས་མི་བདེན་སྙམ་པ་ལྟ་བུའི་ཚུལ་མིན་ཡིད་
བྱེད་ཀྱི་སྒོ་ནས་ཉོན་མོངས་པ་འཕེལ་བར་བྱེད་པས་རྒྱུ་དྲུག་པོ་འདི་དག་ངོས་ཟིན་པར་བྱས་ནས་འཕྲང་དམ་
སར་དགྲ་ལ་བསྒུགས་བརྒྱག་པ་ལྟ་བུའི་ཉམས་ལེན་རྡོ་རུས་ཐུག་པ་ཞིག་བྱའོ། གཉིས་པ་རྟེན་འབྲེལ་ཡན་
ལག་བཅུ་གཉིས་ཀྱི་སྒོ་ནས་བསམ་པ་ནི། ས་ལུ་ལྗང་བའི་མདོ་ལས། རྟེན་ཅིང་འབྲེལ་བར་འབྱུང་བ་གང་
ཞེ་ན། རྟེན་ཅིང་འབྲེལ་བར་འབྱུང་བ་ཞེས་བྱ་བ་ནི་འདི་ལྟ་སྟེ། འདི་ཡོད་པས་འདི་འབྱུང་། འདི་སྐྱེས་
པའི་ཕྱིར་འདི་སྐྱེ་བ་སྟེ། གང་འདི་མ་རིག་པའི་རྐྱེན་གྱི་འདུ་བྱེད་རྣམས། འདུ་བྱེད་ཀྱི་རྐྱེན་གྱིས་རྣམ་པར་
ཤེས་པ། ཞེས་པ་ནས་སྐྱེ་བའི་རྐྱེན་གྱིས་རྒ་ཤི་དང་། མྱ་ངན་དང་། སྨྲེ་སྔགས་འདོན་པ་དང་། སྡུག་
བསྔལ་དང་། ཡིད་མི་བདེ་བ་དང་འཁྲུགས་པ་རྣམས་འབྱུང་སྟེ། དེ་ལྟར་སྡུག་བསྔལ་གྱི་ཕུང་པོ་ཆེན་པོ་
འབའ་ཞིག་པོ་འདི་འབྱུང་བར་འགྱུར་རོ། །དེ་ལ་མ་རིག་པ་འགགས་པས་འདུ་བྱེད་འགག་ཅེས་པ་ནས། །
སྐྱེ་བ་འགགས་པས་རྒ་ཤི་འགག མྱ་ངན་དང་། སྨྲེ་སྔགས་འདོན་པ་དང༌། སྡུག་བསྔལ་དང་ཡིད་མི་བདེ་
དང་འཁྲུགས་པ་རྣམས་འགག་པར་འགྱུར་ཏེ། དེ་ལྟར་སྡུག་བསྔལ་གྱི་ཕུང་པོ་ཆེན་པོ་འབའ་ཞིག་པོ་འདི་



ལམ་རིམ་སྒོ་བརྒྱུད་ཀྱི་འཁྲིད་རྒྱུན། 207
འགག་པར་འགྱུར་ཏོ།། ཞེས་གསུངས་པ་ལྟར་རྟེན་འབྲེལ་ཡན་ལག་བཅུ་གཉིས་ལ་བརྟེན་ནས་བདེ་འགྲོ་
དང་ངན་འགྲོར་འཁོར་ཚུལ་ལེགས་པར་བསྒོམ། གཉིས་པ་དེ་ལས་ཐར་པར་བྱེད་པའི་ལམ་ཉམས་ལེན་
གྱི་རིམ་པ་ནི། སེམས་རྣམ་པར་གཡེང་བ་མེད་པར་བྱེད་པ་ཚུལ་ཁྲིམས་ཀྱི་བསླབ་བས་ཉོན་མོངས་པ་མངོན་
གྱུར་སུན་ཕྱུང་། སེམས་མཉམ་པར་མ་བཞག་པ་མཉམ་པར་འཇོག་པར་བྱེད་པ་ཏིང་ངེ་འཛིན་གྱི་བསླབ་
པས་ཉོན་མོངས་པ་མངོན་གྱུར་མགོ་གནོད། སེམས་མ་དགྲོལ་བ་གྲོལ་བར་བྱེད་པ་ཤེས་རབ་ཀྱི་བསླབ་པས་
ཉོན་མོངས་པའི་ས་བོན་རྩ་བ་ནས་བཅད་དེ་འབྲས་བུ་མྱ་ངན་ལས་འདས་པ་འཐོབ་པར་བྱེད། དེ་ལྟར་ན་
ཚུལ་ཁྲིམས་རྣམ་པར་དག་པ་ནི་འཕྲལ་ཡུན་ཐམས་ཅད་ཀྱི་བདེ་ལེགས་ཀྱི་རྩ་བ་ཡིན་ཞིང་། ལྷག་ཏུ་སྙིགས་
མ་ལྔ་བདོ་བའི་དུས་འདིར་ཕན་ཡོན་ལྷག་པར་ཆེ་བཏིང་ངེ་འཛིན་རྒྱལ་པོའི་མདོ་སྡེ་ལས་གསུངས་ཤིང་། ཁྱད་
པར་ཇོ་བོ་བཀའ་གདམས་པ་རྣམས་ཚུལ་ཁྲིམས་གཙང་བ་ལ་གཙོ་བོར་མཛད་པས་ཤ་ར་བའི་ཞལ་ནས་སྤྱིར་
ལེགས་ཉེས་ཅི་བྱུང་ཡང་ཆོས་ལ་བརྟེན་པ། དེའི་ནང་ནས་ཀྱང་འདུལ་བ་ནས་ཇི་ལྟར་འབྱུང་བ་ལ་བརྟེན་
ན་བལྡབ་ཀྱང་མི་དགོས་པ་ཞེ་གཙང་བ་བརྟག་ཐུག་པ་ཉམས་དགའ་བ་མཐའ་བ་ཟང་བ་ཡིན་གསུང་བ་ཐུགས་
ཤིན་ཏུ་མད་པར་སྣང་བས། རྩ་བ་མེད་པའི་ཡལ་ག་འཚོལ་བ་བཞག་ནས། ལམ་འདི་ཉིད་ལ་ཉམས་ལེན་
སྙིང་པོར་མཛད་པར་འཚལ་ལོ། སྨྲས་པ། བྱང་གྲོལ་དོན་དུ་གཉེར་བའི་སྐྱེས་བུ་རྣམས། །འཁོར་བའི་
སྡུག་བསྔལ་བསམ་ལ་འཁོར་བ་ལས། །གྲོལ་ཕྱིར་བསླབ་པ་གསུམ་ལ་བསླབས་བྱས་ཏེ། །ཐེག་ཆེན་སེམས་
བསྐྱེད་ཡང་དག་ལྟ་བར་འབད། །ཅེས་པའང་བར་སྐབས་ཀྱི་ཚིགས་སུ་བཅད་པའོ།། །།གསུམ་པ་སྐྱེས་
བུ་ཆེན་པོའི་ལམ་གྱི་རིམ་པ་ལ་བློ་སྦྱོང་བ་ནི། ལམ་སྒྲོན་ལས། རང་རྒྱུད་གཏོགས་པའི་སྡུག་བསྔལ་གྱིས།
གང་ཞིག་གཞན་གྱི་སྡུག་བསྔལ་ཀུན། །ཡང་དག་ཟད་པར་ཀུན་ནས་འདོད། །སྐྱེས་བུ་དེ་ནི་མཆོག་ཡིན་
ནོ༑ ༑ཞེས་གསུངས། འདི་ལ་བྱང་ཆུབ་ཀྱི་སེམས་ཇི་ལྟར་བསྐྱེད་པའི་ཚུལ་དང་། སེམས་བསྐྱེད་ནས་
སྤྱོད་པ་ལ་སློབ་པའི་ཚུལ་གཉིས། དང་པོ་ལ། བྱང་ཆུབ་ཀྱི་སེམས་སྦྱོང་བའི་རིམ་པ་དང་། སེམས་བསྐྱེད་
ཆོ་གས་འཛིན་པའི་ཚུལ་གཉིས། དང་པོ་ནི། སེམས་སྐྱེད་པར་བྱེད་པའི་རྐྱེན་ནི། སངས་རྒྱས་བྱང་སེམས་



208 ལམ་རིམ་ལྷོ་བརྒྱུད་ཀྱི་འཁྲིད་རྒྱུན།
རྣམས་ཀྱི་ཡོན་ཏན་དངོས་སུ་མཐོང་བའམ། མ་མཐོང་ཡང་བྱང་ཆུབ་སེམས་དཔའི་སྡེ་སྣོད་ཐོས་པ་དང་།
དེ་དག་ཕྲ་ཞིང་ཞིབ་པར་ཐོས་པ་མིན་ནའང་། སངས་རྒྱས་ལ་ཆོས་འདི་མེད་དུ་མི་རུང་བ་སོགས་ཀྱི་རྒྱུ་མཚན་
འོལ་སྤྱི་ཙམ་ངེས་པའི་སྒོ་ནས་དེང་སང་ཕྱག་ལེན་གྱི་སྙིང་པོར་ཇོ་བོ་ཆེན་པོ་དཔལ་ལྡན་ཨཏི་ཤའི་ལུགས་
ཀྱི་རྒྱུ་འབྲས་མན་ངག་བདུན་གྱི་སྒོ་ནས་བློ་སྦྱོང་བ་དང་། རྒྱལ་བའི་སྲས་པོ་ཞི་བ་ལྷའི་ལུགས་ཀྱི་གཏོང་ལེན་
གྱི་སྒོ་ནས་བློ་སྦྱོང་བ་གཉིས། དང་པོ་ནི། ཇོ་བོ་ཆེན་པོ་དཔལ་ལྡན་ཨ་ཏི་ཤའི་ལུགས་ཀྱི་རྒྱུ་འབྲས་མན་
ངག་བདུན་གྱི་སྒོ་ནས་བློ་སྦྱོང་དགོས་པའི་རྒྱུ་མཚན། སངས་རྒྱས་ཀྱི་གོ་འཕང་ནི་བྱང་ཆུབ་ཀྱི་སེམས་ལས་
འབྱུང་༑ ༑དེ་ལྷག་བསམ་ལས་འབྱུང་། དེ་སྙིང་རྗེ་ལས་འབྱུང་། དེ་བྱམས་པ་ལས་འབྱུང་། དེ་དྲིན་དུ་
བཟོ་བ་ལས་འབྱུང་། དེ་དྲིན་དྲན་པ་ལས་འབྱུང་། དེ་སེམས་ཅན་ཐམས་ཅད་མར་ཤེས་པ་ལས་འབྱུང་
བའི་གོ་རིམ་གྱི་གནད་དེ་ལྟར་ཡོད་པས། འདི་ལྟར་བསམ་སྟེ་འཁོར་བ་ལ་མཐའ་མེད་པ་བཞིན་དུ་བདག་
གི་སྐྱེ་བ་ལ་ཡང་མཐའ་མེད་པས་སེམས་ཅན་ཐམས་ཅད་ཀྱི་མངལ་དུ་ཉིང་མཚམས་སྦྱོར་ནས་སྐྱེ་བ་མ་བླང་
བ་ག་ལ་ཡོད་སྙམ་དུ་བསམ་པ་ན། སེམས་ཅན་ཐམས་ཅད་མར་ཤེས་པའི་བློ་རང་གིས་ཕར་བཅོས་པ་མ་
ཡིན་པར། ཚེ་འདིའི་མ་ད་ངའདྲ་བའི་སྣང་བ་འཆར་བ་ཞིག་འོང་། དེ་ལ་མྱོང་བ་ཐོན་ནས་དྲིན་དྲན་པ་
ནི༑ ༑ཚེ་འདིའི་མ་འདིས་བདག་ཟླ་བ་བཅུའི་བར་དུ་མངལ་དུ་བཟུང་། མ་རང་གིས་བདེ་བ་དང་ལྟོགས་
སྐོམ་ཁྱད་དུ་བསད། ཕན་གནོད་ཀྱི་སྤྱོད་ལམ་ཐམས་ཅད་བུའི་ཆེད་དུ་བྱས་ཏེ་དལ་འབྱོར་གྱི་ལུས་སྲོག་
འདི་ཉིད་བྱིན་པ་ཡིན་པས་ཐོག་མར་དྲིན་ཆེ། བཙས་ཟིན་ནས་ཀྱང་འཇམ་པའི་གོས་སྟན་ལ་བཞག བརྩེ་
བའི་སེམས་ཀྱིས་བསྐྱངས། བྱམས་པའི་མིག་གིས་བལྟས། དགའ་བའི་འཛུམ་གྱིས་བསུས། སྙན་པའི་
མིང་ནས་བོས། མངར་བའི་ནུ་ཞོ་བསྣུན། ཟས་ལྕེས་བསྙོད། སྣབས་ཁས་ཕྱིས། ཤའི་དྲོད་ལ་བཅར།
མེ་ཆུ་གཡང་སའི་འཇིགས་པ་ལས་བསྐྱབས། བུ་ན་བ་ལས་རང་ན་བ་དང་། བུ་ཤི་བ་ལས་རང་ཤི་བ་སྙིང་
ཐག་པ་ནས་འདམ་པ་སོགས་ཀྱི་སྒོ་ནས་བསྐྱངས་པས་བར་དུ་དྲིན་ཆེ། ནར་སོན་ནས་ཟ་ལུགས་སོགས་
ཀྱི་མཐའ་བརྟེན་པའི་ཡོན་ཏན་རང་གིས་བསླབ་པ་དང་གཞན་ལ་སློབ་ཏུ་འཇུག་པ་དང༌། སྡིག་སྡུག་གཏམ་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 209
ངན་ཐམས་ཅད་ཁྱད་དུ་བསད་དེ་ཤ་ཐང་ཐང་དུ་འབད་པས་བཙལ་བའི་ས་ཁང་ནོར་རྫས་སྙིང་ལྟར་གཅེས་
པ་མཐའ་དག་བྱིན་པས་ཐ་མར་དྲིན་ཆེ་ཚུལ་རྣམས་བསམ་པས་མིག་ནས་མཆི་མ་འཁྲུག་པ་དང་། ལུས་
ཀྱི་བ་སྤུ་ལྡང་བ་སེམས་རྩེད་ཡམ་ཡམ་པ་དང༌། ཡིད་བློང་བློང་བ་མ་བྱུང་གི་བར་དུ་བསྒོམ། དྲིན་བཟོ་བ་
ནི༑ ༑མར་གྱུར་སེམས་ཅན་རྣམས་ཉོན་མོངས་པའི་གདོན་གྱི་རྒྱུད་དཀྲུགས། བླང་དོར་ལ་བལྟ་བའི་མིག་
གཏི་མུག་གིས་ལྡོངས། ཟབ་མོ་དམ་པའི་ཆོས་ཀྱི་འཁར་བ་དང་བྲལ། དགེ་བའི་བཤེས་གཉེན་གྱི་དམིགས་
བུས་བོར། མཐོ་རིས་དང་ཐར་པའི་ངལ་སྟེགས་ལ་བརྡེག་འཆོས་ཏེ་ངན་སོང་གསུམ་གྱི་གཡང་དུ་ལྷུང་།
སྡུག་བསྔལ་གསུམ་གྱི་མནར་བའི་མ་རྒན་འདི་རྣམས་སྡུག་བསྔལ་དང་བྲལ་བ་ཞིག་བདག་གིས་བྱའོ་སྙམ་
དུ་ཡིད་ཀྱིས་ལྷག་བསམ་རྣམ་དག་བསྐྱེད་དེ་སྨོན་པ་བྱང་ཆུབ་མཆོག་ཏུ་སེམས་བསྐྱེད་དོ།། གཉིས་པ་
རྒྱལ་བའི་སྲས་པོ་ཞི་བ་ལྷའི་ལུགས་ཀྱི་གཏོང་ལེན་གྱི་སྒོ་ནས་བློ་སྦྱོང་བ་ནི། སྤྱོད་འཇུག་ལས། གང་
ཞིག་བདག་དང་གཞན་རྣམས་ནི། །མྱུར་དུ་བསྐྱབ་པར་འདོད་པ་དེས། །བདག་དང་གཞན་དུ་བརྗེ་
བྱ་བ། །གསང་བའི་དམ་པ་སྤྱད་པར་བྱ། ཞེས་དང་། འཇིག་རྟེན་བདེ་བ་ཇི་སྙེད་པ། །དེ་ཀུན་
གཞན་བདེ་འདོད་ལས་བྱུང་། །འཇིག་རྟེན་སྡུག་བསྔལ་ཇི་སྙེད་པ། །དེ་ཀུན་བདག་བདེ་འདོད་ལས་
བྱུང་༑ ༑མང་དུ་བཤད་ལྟ་ཅི་དགོས་ཏེ། །བྱིས་པ་རང་གི་དོན་བྱེད་དང༌། །ཐུབ་པ་གཞན་གྱི་དོན་
མཛད་པ། །འདི་གཉིས་ཀྱི་ནི་ཁྱད་པར་ལྟོས། །བདག་བདེ་གཞན་གྱི་སྡུག་བསྔལ་དག། །ཡང་དག་
བརྗེ་བར་མ་བྱས་ན། །སངས་རྒྱས་ཉིད་དུ་མ་འགྲུབ་ཅིང་། །འཁོར་བ་ན་ཡང་བདེ་བ་མེད། །ཅེས་
སྔར་ཕན་ཆད་རང་ཉིད་ལ་གཅེས་པར་བཟུང་སྟེ་རང་དོན་བསྒྲུབས་པས་སྡུག་བསྔལ་གྱི་རྒྱུ་ཁོ་ནར་སོང་
འདུག་པས། ད་ཕྱིན་ཆད་གཞན་ཡལ་བར་འདོར་བའི་བློ་དེ་རང་ཉིད་ལ་སྤོས་ནས་སྦྱངས། རང་ཉིད་
གཅེས་འཛིན་གྱི་བློ་དེ་གཞན་ལ་བཀབ་ནས་སྦྱངས་པས་གོམས་པའི་དབང་གིས་གོ་ས་འཕོ་ཐུབ་པ་ཞིག་
འོང་གསུངས། གཏོང་ལེན་གྱི་དམིགས་སྐོར་དངོས་ནི་རིན་ཆེན་ཕྲེང་བ་ལས། བདག་ལ་དེ་དག་སྡིག་
སྨིན་ཞིང་། །བདག་དགེ་མ་ལུས་དེར་སྨིན་ཤོག །ཅེས་རང་གི་སྣ་བུག་ནས་རླུང་སངས་ཀྱིས་བུས་པ་



210 །ལམ་རིམ་ལྷོ་བརྒྱུད་ཀྱི་འཁྲིད་རྒྱུན།
དང་མཉམ་དུ་རང་རྒྱུད་ལ་ཡོད་པའི་ཟག་བཅས་ཀྱི་དགེ་བ་དང་བདེ་བ་ཐམས་ཅད་རླུང་གི་རྟ་ལ་ཞོན་ཏེ་
མ་སེམས་ཅན་ཐམས་ཅད་ཀྱི་སྣ་བུག་ནས་ཞུགས་མ་སེམས་ཅན་ཐམས་ཅད་བདེ་བ་དང་ལྡན་པར་བྱས་
སོང་སྙམ་དུ་བསྒོམ། རླུང་ཚུར་རྔུབ་པ་དང་མཉམ་དུ་མ་སེམས་ཅན་ཐམས་ཅད་ཀྱི་སྡིག་སྒྲིབ་དང་སྡུག་
བསྔལ་ཐམས་ཅད་རླུང་གིས་དྲངས་ཏེ། རང་གི་སྙིང་ཁའི་ནང་དུ་ནག་ཕུང་ངེ་བྱུང་བ་དང་། མ་སེམས་
ཅན་སྡུག་བསྔལ་དང་བྲལ་པར་བྱས་སོང་སྙམ་དུ་བསམ། དེ་ལྟར་གཏོང་ལེན་སྤེལ་མའི་ཚུལ་དུ་ཡང་
ཡང་བསྒོམ་པ་ནི་འཚང་རྒྱ་བའི་ལམ་གྱི་སྲོག་ཤིང་དམ་གཞུང་ཤིང་ལྟ་བུ་ཡིན་པས་ཉམས་ལེན་གྱི་མཐིལ་
དུ་མཛད་པར་འཚལ། གཉིས་པ་སེམས་བསྐྱེད་ཆོ་གས་བཟུང་བ་ནི། སྔར་བཤད་པའི་དོན་གཉེར་
གཉིས་ཀྱི་བློ་ལེགས་པར་སྦྱངས་པས་ཆོ་ག་ལ་མ་ལྟོས་པར་སེམས་བསྐྱེད་པའི་ངོ་བོ་ཙམ་ཞིག་སྐྱེ་ཡང་།
ཡང་དག་པའི་ལམ་དུ་ཚུད་པ་ལ་ཆོ་ག་ཕུན་སུམ་ཚོགས་པ་གལ་ཆེ་བས་དེའི་ལག་ལེན་སྦྱོར་བ་སྐྱབས་འགྲོ་
ཚོགས་བསག་སེམས་སྦྱོང་བ། དངོས་གཞི་སྨོན་སེམས་ཆོ་གས་འཛིན་པ། མཇུག་ཚེ་འདི་དང་སྐྱེ་བ་
གཞན་དུ་སེམས་བསྐྱེད་མི་ཉམས་པའིསླད་དུ་བསླབ་པ་བརྗོད་པ་རྣམས་ལམ་གྱི་རིམ་པ་ཆེ་ཆུང་ལས་ཤེས་
དགོས་ཤིང༌། ཞིབ་ཆའི་ཕྱག་ལེན་མཐའ་དག་མཐོང་བ་བརྒྱུད་པ་ལ་རག་ལུས་པས་རང་བཟོ་དང་སླ་
ཆོས་སུ་མ་སོང་བར་བྱའོ། དེ་ཡང་བྱམས་པའི་རྣམ་པར་ཐར་པའི་མདོ་ལས། རྒྱལ་སྲས་ཀྱི་སྤྱོད་བ་
ལ་སློབ་མི་ནུས་ཀྱང་སེམས་བསྐྱེད་བ་ཙམ་ལ་ཕན་ཡོན་ཆེན་པོ་འབྱུང་བར་གསུངས་མོད། འོན་ཀྱང་
རྣམ་འགྲེལ་ལས། བརྩེ་ལྡན་སྡུག་བསྔལ་གཞོམ་པའི་ཕྱིར། །ཐབས་རྣམས་ལ་ནི་མངོན་སྦྱོར་མཛད།
ཐབས་བྱུང་དེ་རྒྱུ་ལྐོག་གྱུར་པ། །དེ་འཆད་པ་ནི་དཀའ་བ་ཡིན། །ཞེས་སྙིང་རྗེ་ཆེན་པོས་དྲངས་པའི་
ལྷག་བསམ་གྱི་སྒོ་ནས་སྨོན་སེམས་བསྐྱེད་པའི་དགོས་པ་སེམས་ཅན་སྡུག་བསྔལ་དང་བྲལ་ན་སྙམ་པའི་
སེམས་བཟང་བ་ཙམ་མ་ཡིན་པར་ཐབས་ལ་འཇུག་དགོས། དེ་ལ་རང་ཉིད་ཐོག་མར་སངས་རྒྱས་ཀྱི་
གོ་འཕང་འཐོབ་པའི་ཐབས་སུ་བྱང་ཆུབ་སེམས་དཔའི་བསླབ་བྱ་རྣམས་ལ་སྒྲུབ་པ་སྙིང་པོར་བྱེད་དགོས་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 211
པས༑ ༑སྨོན་སེམས་ལ་ལེགས་པར་སྦྱངས་པའི་མྱོང་བ་སྣ་ཟིན་རྒྱུད་ལ་སྐྱེས་པ་ན་བྱང་སྡོམ་གྱི་བསླབ་
བྱ་རྣམས་ཉན་ཏེ་ཕྱིན་དྲུག་སོགས་ལ་བསླབས་པའི་ཕན་ཡོན་མ་བསླབས་པའི་ཉེས་དམིགས་རྩ་ལྟུང་དང་
ཉེས་བྱས་སོགས་ལེགས་པར་ཤེས་ནས་བླང་དོར་དེ་ལ་སྤྲོ་བ་ཤུགས་དྲག་པོ་བཅོས་མ་མི ན་པ་སྐྱེས་པ་
དང་༑ སྣ་ཤིང་རྟ་ཆེན་པོ་གཉིས་ཀྱི་ལུགས་སྲོལ་གཅིག་ཏུ་འདྲེས་པའི་རྒྱལ་སྲས་ཀྱི་སྡོམ་པ་ཆོ་གའི་སྒོ་
ནས་ཕོག་སྟེ་རྩ་ལྟུང་དང་ཉེས་བྱས་སྲུང་ཚུལ་ཕྱིར་བཅོས་དང་བཅས་པའི་ལག་ལེན་རྗེ་བདག་ཉིད་ཆེན་
པོས་ཚུལ་ཁྲིམས་ལེའུའི་རྣམ་བཤད་དུ་རྒྱས་པར་བཀའ་སྩལ་པ་ལམ་རིམ་ཆེ་ཆུང་དུ་ཞལ་འཕངས་མཛད་
ཅིང་གསེར་ཞུན་དུ་ཡང་བྱུང་མོད། དེང་སང་ཕྱག་ལེན་དུ་འཇུག་སྡོམ་ལེན་པའི་སྐོར་འདི་བཞག་ནས་
ཕྱིན་དྲུག་སོགས་ཀྱི་ཉམས་འཁྲིད་མཛད་པ་ཡིན་ནོ། གཉིས་པ་བྱང་ཆུབ་མཆོག་ཏུ་སེམས་བསྐྱེད་ནས་
རྒྱལ་སྲས་ཀྱི་སྤྱོད་པ་ལ་བསླབ་པའི་ཚུལ་ལ་རང་རྒྱུད་སྨིན་པར་བྱེད་པ་ཕར་ཕྱིན་དྲུག་ལ་བསླབ་པ། གཞན་
རྒྱུད་སྨིན་པར་བྱེད་པ་བསྡུ་བའི་དངོས་པོ་བཞི་ལ་བསླབ་པའི་ཚུལ་གཉིས། དང་པོ་ལ་སྦྱིན་པ། ཚུལ་
ཁྲིམས། བཟོད་པ། བརྩོན་འགྲུས། བསམ་གཏན། ཤེས་རབ་དང་དྲུག་གོ དང་པོ་ནི། རང་གི་
ལོངས་སྤྱོད་དང་དགེ་རྩ་ཐམས་ཅད་ལ་སེར་སྣ་མེད་པར་སྙིང་ཐག་པ་ནས་བཏང་བའི་འབྲས་བུ་དང་བཅས་
པ་གཞན་ལ་གཏོང་བའི་བློའི་གོམས་པ་ཡོངས་སུ་རྫོགས་པ་སྦྱིན་པའི་ཕར་ཕྱིན་ཏེ། སྤྱོད་འཇུག་ལས།
བདོག་པ་ཐམས་ཅད་འབྲས་བཅས་ཏེ། །སྐྱེ་བོ་ཀུན་ལ་བཏང་སེམས་ཀྱིས། །སྦྱིན་པའི་ཕ་རོལ་ཕྱིན་
གསུངས་ཏེ། །ཞེས་སོ། དེ་ལྟ་བུའི་སྦྱིན་པའི་ཕར་ཕྱིན་ཉམས་སུ་ལེན་པར་བྱེད་པ་ལ། དགེ་བའི་
བཤེས་གཉེན་ཤ་ར་བའི་ཞལ་ནས། ང་ནི་ཁྱེད་ལ་གཏོང་བའི་ཕན་ཡོན་མི་བརྗོད་ཀྱི་འཛིན་པའི་ཉེས་དམིགས་
བརྗོད་པ་ཡིན་ཞེས་རབ་བྱུང་རྣམས་ཀྱིས་ཐོས་བསམ་སྒོམ་གསུམ་གྱི་བར་ཆད་དུ་འགྱུར་བཞིན་དུ་ཤ་ཐང་
ཐང་དུ་འབད་པས་བཙལ་བའི་ཟང་ཟིང་གི་དངོས་པོ་ཙམ་གྱི་སྦྱིན་པ་བྱ་མི་རིགས་པས་ཆོས་ཀྱི་སྦྱིན་པ་
ཉིད་གཙོ་བོར་བྱ་དགོས་ཤིང་། འབད་མེད་ལྷུན་གྲུབ་ཏུ་བྱུང་བ་རྣམས་ནི་ཆགས་པ་མེད་པར་གཏོང་



2i2 །ལམ་རིམ་ལྷོ་བརྒྱུད་ཀྱི་འཁྲིད་རྒྱུན།
དགོས་ནའང་གཙོ་བོར་ཟང་ཟིང་གི་སྦྱིན་པ་ནི་ཁྱིམ་པའི་བྱང་སེམས་རྣམས་ཀྱིས་བྱ་དགོས་པའི་ཕྱིར། རྟེན་
གྱི་སྒོ་ནས་སྦྱིན་པ་གཏོང་ཚུལ་སྤྱིར་བཏང་དམིགས་བསལ་ལེགས་པ་ཕྱེད་པར་བྱས་ཏེ་ཆོས་ཀྱི་ཚིག་དོན་
བཟང་པོ་འདི་ལྟ་བུ་དང་། སེམས་ཅན་འདི་ཙམ་གྱི་སྲོག་བསྐྱབས་པ་དང་། དངོས་པོ་ཁྱད་པར་ཅན་
འདི་ཙམ་བདག་མིན་པ་གཞན་གྱིས་བྱར་མེད་དོ་སྙམ་པའི་ཁེངས་སེམས་དང་། སྦྱིན་པ་གསུམ་པོ་འདི་
ལྟར་བྱས་ཞིས་སྙན་གྲགས་འོངས་སུ་རེ་བ་དང་། སྦྱིན་པ་འདི་ཙམ་བྱར་མི་ནུས་སྙམ་པའི་ཞུམ་པ་དང་།
བྱས་པ་ལ་འགྱོད་པའི་སེམས་དང་། གཞན་རྣམས་ལ་སྦྱིན་པ་གསུམ་པོ་གང་འགྲུབ་བྱེད་ཅིང་དགྲ་སོགས་
ལ་མི་བྱེད་པའི་ཕྱོགས་རིས་ཅན་དང་། ཕར་དངུལ་སྦྱིན་ན་ཚུར་གསེར་འོང་དུ་རེ་བ་ལྟ་བུ་དང་། གཞན་
ཡང་སྦྱིན་པ་བཏང་བ་དང་དམཆོས་བཤད་པ་དང་། སྲོག་བསྐྱབས་པ་སོགས་ཀྱི་རྣམ་སྨིན་གྱི་འབྲས་
བུས་ལོངས་སྤྱོད་ཆེ་བ། རང་མཁས་པ་ཚེ་རིང་བ་སོགས་ལེན་དང་རྣམ་སྨིན་གྱི་འབྲས་བུ་རེ་བའི་བསམ་
པ་མཐའ་དག་སྤང་དགོས་པ་ཡིན་ཏེ། ་ཕར་ཕྱིན་བསྡུས་པ་ལས། སློབ་བ་མངོན་དུ་འོང་ན་རྒྱལ་
སྲས་དེས། །རྫོགས་པའི་བྱང་ཆུབ་ཚོགས་ནི་སྤེལ་བའི་ཕྱིར། །དེས་གཞན་འདུ་ཤེས་བདག་ལ་བཞག་
བྱས་ཤིང་། །དགེ་བའི་བཤེས་གཉེན་འདུ་ཤེས་དེ་ལ་བསྐྱེད། ཅེས་སོ། །སྦྱིན་པ་གསུམ་པོ་དངོས་སུ་
ཅི་འགྲུབ་བྱ་དགོས་ཏེ། དེ་ཡང་སྔར་མཆོད་སྦྱིན་གྲངས་མེད་བྱས་པལ་བརྟེན་ནས་ཚངས་པ་དང་། འཁོར་
ལོས་བསྒྱུར་རྒྱལ་སོགས་ཀྱི་ལུས་རྟེན་གྲངས་མེད་པ་ཞིག་བླངས་འདུག་ཀྱང་། དེ་ཐམས་ཅད་བྱང་ཆུབ་
ཀྱི་སེམས་ཀྱི་མ་ཟིན་པའི་དབང་གིས་འཁོར་བའི་རྒྱུ་ཁོ་ནར་སོང་འདུག་པས། ད་ཕྱིན་ཆད་སེམས་ཅན་
གཅིག་ཙམ་ལ་ཡང་ཟས་ཁམ་གཅིག་སྟེར་བ་ཡན་ཆད་བྱང་ཆུབ་ཀྱི་སེམས་ཀྱིས་རྩིས་ཟིན་པའི་གོ་ནས་
བཏང་བྱའི་དངོས་པོ་འདི་རྣམས་ཀྱིས་ཀྱང་བདག་འདོར། བདག་གིས་ཀྱང་འདི་རྣམས་འདོར་བས་གང་
ལ་ཡང་སྙིང་པོ་མེད་སྙམ་དུ་སྦྱིན་པ་གསུམ་པོ་དངོས་པོ་དངོས་སུ་ཅི་འགྲུབ་བྱེད་ཅིང་། མི་ནུས་པ་རྣམས་
ཡིད་ཀྱིས་བསྒོམ་པ་ལ་འབད་པར་བྱའོ། གཉིས་པ་ཚུལ་ཁྲིམས་ཀྱི་ཕར་ཕྱིན་ནི། སྤྱོད་འཇུག་ལས།



ལམ་རིམ་རྡོ་བརྒྱུད་ཀྱི་འཁྲིད་རྒྱུན། 213
སྤོང་བའི་སེམས་ནི་ཐོབ་པ་ལས། །ཚུལ་ཁྲིམས་ཕ་རོལ་ཕྱིན་པར་བཤད། །ཅེས་གཞན་ལ་གནོད་གཞི་
དང་བཅས་པ་ལས་ཡིད་ཕྱིར་ལོག་པའི་སྤོང་སེམས་ནི་ཚུལ་ཁྲིམས་ཡིན་ཞིང་། དེ་ལ་སེམས་ཀྱི་གོམས་
པ་གོང་མ་ནས་གོང་དུ་ཡོངས་སུ་རྫོགས་པ་ཚུལ་ཁྲིམས་ཀྱི་ཕར་ཕྱིན་ཡིན་པས། དེ་ཡང་ཉེས་སྤྱོད་སྡོམ་
པའི་ཚུལ་ཁྲིམས་ནི་སྔར་བཤད་ཟིན། དགེ་བ་ཆོས་སྡུད་ཀྱི་ཚུལ་ཁྲིམས་ནི་བྱང་སེམས་ཀྱི་ཚུལ་ཁྲིམས་
དང་ལྡན་པས་ལུས་ངག་གི་དགེ་བ་གང་བྱས་པ་རྣམས་ཡིན་ལ། སེམས་ཅན་དོན་བྱེད་ཀྱི་ཚུལ་ཁྲིམས་
ནི༑ ༑བྱང་ཆུབ་སེམས་དཔའ་སེམས་ཅན་ལ་ཕན་འདོགས་པ་སྟེ། དོན་ཧྲིལ་གྱིས་བསྒྲིལ་ན་རང་གིས་
ཁས་བླངས་པའི་ཚུལ་ཁྲིམས་གསུམ་པོ་ཉེས་ལྟུང་གིས་མ་གོས་པར་ཕྱིར་བཅོས་སོགས་ཀྱིས་དག་པ་ལ་
འབད་པར་བྱའོ། གསུམ་པ་བཟོད་པའི་ཕར་ཕྱིན་ནི། སྤྱོད་འཇུག་ལས། སེམས་ཅན་མི་སྲུན་ནམ་
མཁའ་བཞིན། །དེ་དག་གཞོམ་གྱིས་ཡོངས་མི་ལངས། །ཁྲོ་བའི་སེམས་འདི་གཅིག་བཅོམ་ན། །དགྲ་
དེ་ཐམས་ཅད་ཆོམས་དང་འདྲ། །ས་སྟེང་འདི་དག་ཀོས་གཡོག་ཏུ། །དེ་སྙེད་ཀོ་བས་ག་ལ་ལངས།
ལྷམ་མཐིལ་ཙམ་གྱི་ཀོ་བས་ནི། །ས་སྟེང་ཐམས་ཅད་གཡོགས་དང་འདྲ། །ཞེས་རང་གིས་འགྲོ་བ་
རྣམས་ལ་ཁོང་ཁྲོ་བ་ལ་སོགས་པ་འགོག་པའི་སེམས་ཀྱི་གོམས་པ་གོང་ནས་གོང་དུ་ཡོངས་སུ་རྫོགས་པ་
དེ་བཟོད་པའི་ཕར་ཕྱིན་ཡིན་ལ། ཞི་བ་ལྷས། བསྐལ་བ་སྟོང་དུ་བསགས་པ་ཡི། །སྦྱིན་དང་བདེ་
གཤེགས་མཆོད་ལ་སོགས། །ལེགས་སྤྱད་གང་ཡིན་དེ་ཀུན་ཀྱང་། ཁོང་ཁྲོ་གཅིག་གིས་འཇོམས་པར་
བྱེད༑ ༑ཅེས་དང་། དམིགས་བསལ་དབུ་མ་ལ་འཇུག་པར། །གང་ཕྱིར་རྒྱལ་སྲས་རྣམས་ལ་ཁྲོས་
པ་ཡིས། །སྦྱིན་དང་ཁྲིམས་བྱུང་དགེ་བ་བསྐལ་བ་བརྒྱར། །བསགས་པ་སྐད་ཅིག་གིས་འཇོམས་དེ་
ཡི་ཕྱིར། །མི་བཟོད་ལས་གཞན་སྡིག་པ་ཡོད་མ་ཡིན། །ཞེས་ཁོང་ཁྲོ་བྱས་ན་སྡིག་པ་ཤིན་ཏུ་ལྕི་བར་
གསུང་ཞིང་། ཞི་བ་ལྷས། གང་ཞིག་སྒྲིམས་ཏེ་ཁྲོ་འཇོམས་པ། །དེ་ནི་འདི་དང་གཞན་དུ་བདེ། །ཞེས་
ཁོང་ཁྲོ་སྤངས་ན་གནས་སྐབས་སུ་ལུས་སེམས་མི་མནར་བར་མ་ཟད་ཚེ་རབས་ཐམས་ཅད་དུ་བདེ་བའི་



214 ། ལམ་རིམ་ལྷོ་བརྒྱུད་ཀྱི་འཁྲིད་རྒྱུན།
རྒྱུར་འགྱུར་བས། བཟོད་པ་བསྒོམ་པ་ལ་ནན་ཏན་ཏུ་བྱའོ། །གཞན་ཡང་འགྲོ་བ་ཁོ་རང་གི་རང་བཞིན་
ལ་གནོད་པ་དེ་གྲུབ་ན་མེས་ཚ་ཞིང་བསྲེགས་པ་དང་འདྲ་ལ། གལ་ཏེ་གློ་བུར་དུ་བྱུང་བ་ཞིག་ཡིན་ན་
ཉི་མ་སྤྲིན་གྱིས་བསྒྲིབས་པར་ནམ་མཁའ་ལ་ཁྲོ་མི་རིགས་པ་ལྟ་བུ། དེ་བཞིན་དངོས་སུ་ནད་སྐྱེད་པ་ནི་
དབྱུག་པ་ལྟ་བུའི་ཚོན་དང་། བརྒྱུད་ནས་ཞེ་སྡང་གིས་ཆད་པས་གང་ཟག་དེས་བྱས་པ་ཅི་ཞིག་ཡོད།
གནོད་པ་བྱེད་པའི་རྩ་བའི་རྒྱུ་ལ་ཁྲོ་ན་སྤྱོད་འཇུག་ལས། བདག་གིས་སྔོན་ཆད་སེམས་ཅན་ལ། འདི་
འདྲ་བ་ཡི་གནོད་པ་བྱས། །དེ་བས་སེམས་ཅན་འཚེ་བྱེད་པ། །བདག་ལ་གནོད་པ་འདི་འབྱུང་རིགས།
ཞེས་ཁྲོ་ན་རང་ཉིད་ལ་ཁྲོ་བར་རིགས་སོ་སྙམ་དུ་བཟོད་པ་བསྒོམ་པ་ལ་ནན་ཏན་དུ་བྱའོ། དེ་ལྟར་ཐུན་
དངོས་གཞི་ལ་མྱོང་བ་ཐོན་འབེབས་པ་སོགས་སྤྱོད་ལམ་ལ་བརྟེན་པའི་སྡུག་བསྔལ་དང་ལེན། དགེ་བའི་
ཕྱོགས་ལ་མངོན་པར་བརྩོན་པས་དུབ་པ་ལ་བརྟེན་པའི་སྡུག་བསྔལ་དང་ལེན། གཞན་གྱི་སྲོག་བསྐྱབས་
པ་སོགས་སེམས་ཅན་དོན་བྱེད་ལ་བརྟེན་པའི་སྡུག་བསྔལ་དང་ལེན་། ཚོང་སོགས་སྤངས་པ་འཕྲལ་གྱི་
བྱ་བ་ལ་བརྟེན་པའི་སྡུག་བསྔལ་རྣམས་དངོས་སུ་དང་དུ་ལེན། དངོས་སུ་ལེན་མི་ནུས་པ་རྣམས་ཡིད་
ཀྱིས་གོམས་པ་ལ་འབད་པར་བྱའོ།། བཞི་པ་བརྩོན་འགྲུས་ཀྱི་ཕར་ཕྱིན་ནི། སྤྱོད་འཇུག་ལས། བརྩོན་
གང་དགེ་ལ་སྤྲོ་བའོ། །ཞེས་འཇིག་རྟེན་དང་འཇིག་རྟེན་ལས་འདས་པའི་ཕན་བདེ་ཐམས་ཅད་ཀྱི་འབྱུང་
གནས་ནི་བརྩོན་འགྲུས་ཡིན་པས། །ཐོག་མར་གོ་ཆའི་བརྩོན་འགྲུས་ནི། བསྐལ་བ་ཆེན་པོ་སྟོང་ཕྲག་
རེ་ལ་ཞག་གཅིག དེ་སུམ་བཅུ་ལ་ཟླ་བ། དེ་བཅུ་གཉིས་ལ་ལོག་བྱས་པའི་བསྐལ་བ་ཆེན་པོ་གྲངས་
མེད་པ་གསུམ་བྱེ་བ་ཕྲག་འབུམ་འགྱུར་གྱི་བར་དུ་དམྱལ་བ་ཁོ་ནར་གནས་ནས་སངས་རྒྱས་བསྒྲུབ་དགོས་
པ་བྱུང་ཡང་བརྩོན་འགྲུས་མི་གཏོང་ན། དེ་ལས་ཡུན་ཐུང་བ་ལྟ་ཅི་སྨོས་སྙམ་པ་གོ་ཆའི་བརྩོན་འགྲུས་
ཡིན་ལ། མདོར་ན་དགེ་བའི་ཕྱོགས་མཐའ་དག་མངོན་པར་སྒྲུབ་པ་ལ་བརྩོན་པར་བྱའོ།། ལྔ་པ་བསམ་
གཏན་གྱི་ཕར་ཕྱིན་ནི། མདོ་སྡེ་རྒྱན་ལས། བློ་ལྡན་གང་དུ་སྒྲུབ་པའི་ཡུལ། །ལེགས་པར་རྙེད་དང་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 215
གནས་བཟང་དང་། །ས་བཟང་བ་དང་གྲོགས་བཟང་བ། །རྣལ་འབྱོར་བདེ་བའི་ཡོད་བྱད་ལྡན། །ཞེས་
གནས་དེ་ལྟ་བུ་དང་ལྡན་པར་རང་ཉིད་སྟན་བདེ་བ་ལ་ལུས་རྣམ་སྣང་གི་ཆོས་བདུན་དུ་བྱས་ཏེ་དབུགས་
ཕྱི་ནང་དུ་དལ་བུས་རྒྱུ་བ་ལ་དམིགས་ནས། སེམས་ནང་དུ་འཇོག་པ། རྒྱུན་དུ་འཇོག་པ། གླན་ཏེ་
འཇོག་པ། ཉེ་བར་འཇོག་པ། དུལ་བར་བྱེད་པ། ཞི་བར་བྱེད་པ། རྣམ་པར་ཞི་བར་བྱེད་པ། རྩེ་
གཅིག་ཏུ་བྱེད་པ། མཉམ་པར་འཇོག་པ་སྟེ་དགུའམ། ཡིད་བྱེད་བཞིས་བསྐྱངས་པའི་སེམས་ཤིན་
སྦྱངས་སྐྱེ། དེ་ལ་བརྟེན་ནས་ལུས་ཤིན་སྦྱངས་སྐྱེ། དེའི་རྗེས་སུ་ཤིན་སྦྱངས་མི་གཡོ་བ་ཐོབ་པ་དང་
དུས་མཉམ་དུ་ཞི་གནས་འགྲུབ་ལ། ད་དུང་ལམ་ལ་བསླབ་པས་ཞི་གནས་ཀྱི་འབྲས་བུ་མངོན་ཤེས་རྫུ་
འཕྲུལ་ལ་སོགས་པ་ཐོབ་པའོ། དྲུག་པ་ཤེས་རབ་ཀྱི་ཕར་ཕྱིན་ནི། རྗེ་བླ་མས། གནས་ལུགས་རྟོགས་
པའིཤེས་རབ་མི་ལྡན་ན། །ངེས་འབྱུང་བྱང་ཆུབ་སེམས་ལ་གོམས་བྱས་ཀྱང་། །སྲིད་པའི་རྩ་བ་གཅོད་
པར་མི་ནུས་པས། །དེ་ཕྱིར་རྟེན་འབྲེལ་རྟོགས་པའི་ཐབས་ལ་འབད། ཅེས་གསུངས་པ་ལྟར། རྒྱ་
གར་འཕགས་པའི་ཡུལ་དུ་གྲུབ་མཐའ་སྨྲ་བ་རྣམས་ཀྱི་བཞེད་ཚུལ་མང་ཡང་། རྒྱལ་བས་ངེས་དོན་འགྲེལ་
བར་ལུས་བསྟན་པའི་དཔལ་མགོན་ཀླུ་སྒྲུབ་ཀྱི་དགོངས་པ་བོད་གངས་ཅན་གྱི་ལྗོངས་འདིར་འཁྲུལ་བ་
མེད་པར་ཐུགས་སུ་ཆུད་པ་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་ཡིན་ལ། དེ་དག་གི་རྗེས་སུ་འབྲངས་ནས་
ཉམས་སུ་ལེན་པ་ལ། མཉམ་བཞགས་ནམ་མཁའ་ལྟ་བུའི་སྐྱོང་ཚུལ་དང་། རྗེས་ཐོབ་སྒྱུ་མ་ལྟ་བུའི་
སྐྱོང་ཚུལ་གཉིས། དང་པོ་ལ། གང་ཟག་གི་བདག་མེད་གཏན་ལ་འབེབས་པ་དང་། ཆོས་ཀྱི་བདག་
མེད་གཏན་ལ་འབེབས་པ་གཉིས། དང་པོ་ལ། དགག་བྱ་ངོས་བཟུང་བ་དང་། དེ་འགོག་པའི་ཐབས་
བསྟན་པ་གཉིས་ལས། དང་པོ་ནི། རང་གི་སྤྱི་གཙུག་ནས་རྐང་མཐིལ་གྱི་བར་གྱི་ཕུང་པོ་ལྔ་ལྟོས་མེད་
ཚུགས་ཐུབ་ཡོར་མོ་འདི་ལ། དེར་སྣང་ཞིང་ཞེན་པའི་ངའོ་སྙམ་པའི་བློ་ལྷན་སྐྱེས་དང་དེའི་ཞེན་ཡུལ་
གཉིས་ཀ་རིགས་པའི་དགག་བྱར་འཇོག་དགོས་ལ། གཉིས་པ་ནི། དཔེར་ན་ཐོ་ཡོར་ཞིག་ལ་མིར་



318 ལམ་རི་བརྒྱུད་ཀྱི་འཁྲིད་རྒྱུན།
སྣང་ཞེན་གཉིས་ཀ་བྱུང་སྟེ་བལྟར་ཕྱིན་པ་ན། འདི་ནི་གདུགས་ཚལ་ལོ། འདི་ནི་ས་ཕག་གོ འདི་ནི་
རྡོའི་ཞེས་མིར་སྣང་ཞེན་གཉིས་ཀ་ལྡོག་པ་དེ་བཞིན་དུ་ངའོ་སྙམ་པའི་བློ་ལྷན་སྐྱེས་འདི་ལ་གཅེར་གྱི་བལྟས་
ཏེ༑ ༑རང་གི་ལུས་ཀྱི་ཆ་ཤས་སོ་སོ་ནས་རུས་པ་ལ་སོགས་པའི་ས་ཁམས་རྣམས་ཀྱང་ང་མིན། ཁྲག་
ཆུ་སེར་སོགས་ཆུའི་ཁམས་རྣམས་ཀྱང་ང་མིན། ལུས་ཀྱི་དྲོད་ཀྱི་ཆ་ཤས་སོགས་མེའི་ཁམས་རྣམས་ཀྱང་
ང་མིན། དབུགས་འབྱུང་རྔུབ་སོགས་རླུང་གི་ཁམས་རྣམས་ཀྱང་ང་མིན། རྩའི་བུག་སྟོང་སོགས་ནམ་
མཁའི་ཁམས་རྣམས་ཀྱང་ང་མིན། རྣམ་པར་ཤེས་པའི་ཁམས་རྣམས་ཀྱང་ང་མིན་ཏེ། རིན་ཆེན་ཕྲེང་
བ་ལས། སྐྱེས་བུ་ས་མིན་ཆུ་མ་ཡིན། །མེ་མིན་རླུང་མིན་ནམ་མཁའ་མིན། །རྣམ་ཤེས་མ་ཡིན་ཞེས་
གསུངས། །འོ་ན་ཚོགས་པ་དེ་ཡིན་ནམ་ཞེ་ན། དེ་ཡང་མ་ཡིན་ཏེ། ཀུན་མིན་ཞེས་གསུངས། འོ་ན་
དེ་ལས་གཞན་པའི་སྐྱེས་བུ་ཞིག་ཡོད་དམ་ཞེ་ན། དེ་ཡང་མེད་དེ། དེ་ལས་གཞན་པའི་སྐྱེས་བུ་གང་།
ཞེས་གསུངས། འོ་ན་སྐྱེས་བུ་དེ་ཇི་ལྟ་བུ་ཞེ་ན། ཁམས་འདུས་པའམ་ཚོགས་པའི་སྟེང་ནས་མིང་གིས་
བཏགས་པའི་སྐྱེས་བུ་ཞིག་ལས། ཡང་དག་པར་གྲུབ་པའི་སྐྱེས་བུ་བདེན་པར་མེད་པར་ལྷང་གིས་ངེས་
པའི་ངེས་ཤེས་ཀྱི་རྒྱུན་སྐྱོང་བ་ནི་གང་ཟག་གི་བདག་མེད་པའི་སྐྱོང་ཚུལ་ཡིན་ནོ། །གཉིས་པ་ཆོས་ཀྱི་
བདག་མེད་ཉམས་སུ་ལེན་ཚུལ་ནི། དེ་ལྟར་ངའོ་སྙམ་པའི་བློའི་ཞེན་ཡུལ་སུན་ཕྱུང་ནས་ཡུལ་ཅན་བློ་
ལྷན་སྐྱེས་ཁོ་རང་གི་ངོ་བོ་ལ་བལྟས་པའི་ཚེ། ཡོད་ཅེས་བྱས་ན་ཁ་དོག་དབྱིབས་དང་བྲལ། །དཀར་
ནག་དག་གིས་གོས་མེད་འགྱུར་བ་མེད། །དེ་ཕྱིར་རང་སེམས་ཁ་དོག་དབྱིབས་དང་བྲལ། །དགེ་སྡིག་
དཀར་ནག་ཆོས་ཀྱིས་གོས་མི་འགྱུར། །ཞེས་དང་། རང་རིག་ཡེ་ཤེས་འོད་གསལ་འདི། །ཡོད་དེ་
མཐའ་ལས་འདས་པ་ཞིག །རྟག་ཆད་གཉིས་དང་བྲལ་བ་ཞིག །ངོས་བཟུང་མེད་པར་གསལ་བ་ཞིག
ཡེ་ཤེས་ཡིན་ཕྱིར་སྐུ་འཇིག་བྲལ། །ཞེས་དང་། དཔལ་ལྡན་ཤ་བ་རས་ཀྱང་། སེམས་དང་ཆོས་སུ་
སྣང་བ་ཐམས་ཅད་ནི། བཙལ་ན་མི་རྙེད་འཚོལ་མཁན་གང་ནའང་མེད། །མེད་པ་དུས་གསུམ་མ་



ལམ་རིམ་ལྷོ་བརྒྱུད་ཀྱི་འཁྲིད་རྒྱུན། 2i7
སྐྱེས་མི་འགག་པ། །རང་བཞིན་བདེ་བ་ཆེན་པོའི་གནས་ལུགས་ཡིན། །ཞེས་གསུངས། དེས་གཞན་
རྣམས་ལ་རིགས་འགྲེ་བ་ཡིན་ཏེ། གཅིག་གི་ལྟ་པོ་གང་ཡིན་པ། །དེ་ནི་ཀུན་གྱི་ལྟ་པོ་ཡིན། །གཅིག་
གི་སྟོང་ཉིད་གང་ཡིན་པ། །དེ་ནི་ཀུན་གྱི་སྟོང་ཉིད་ཡིན། །ཞེས་གཞན་ལ་སྦྱར་བར་བྱའོ། །ཆོས་
ཐམས་ཅད་རང་བཞིན་མེད་པར་ངེས་པའི་ངེས་ཤེས་ཀྱི་རྒྱུན་སྐྱོང་བ་ནི་མཉམ་བཞག་ནེམ་མཁའ་ལྟ་བུའི་
སྐྱོང་ཚུལ་ཡིན་ནོ། །གཉིས་པ་རྗེས་ཐོབ་སྒྱུ་མ་ལྟ་བུའི་སྐྱོང་ཚུལ་ནི། ཏིང་ངེ་འཛིན་རྒྱལ་པོ་ལས། ཇི་
ལྟར་སྨིག་རྒྱུ་དྲི་ཟའི་གྲོང་ཁྱེར་དང་། །སྒྱུ་མ་ཇི་བཞིན་རྨི་ལམ་ཇི་ལྟ་བུར། །མཚན་མ་སྒོམ་པ་ངོ་བོ་
ཉིད་ཀྱིས་སྟོང་། །ཆོས་རྣམས་ཐམས་ཅད་དེ་བཞིན་ཤེས་པར་གྱིས། །ཞེས་སྒྱུ་མས་སྤྲུལ་བའི་སེངྒེ་
དེས་སྒྱུ་མའི་གླང་པོ་གསོད་པ་སོགས་མངོན་སུམ་དུ་མཐོང་བ་ལ་ངེས་ཤེས་སྐྱེ་བ་ལྟར། གང་ཟག་རང་
བཞིན་མ་གྲུབ་པ་སྒྱུ་མ་ལྟ་བུར་སྣང་བ་དེས་ཀྱང་དཀར་ནག་གི་ལས་བསོག་ཅིང་རྣམ་སྨིན་མྱོང་བ་ལ་ངེས་
པ་གཏིང་ནས་འདྲོངས་པ་ནི་ཆོས་འདི་པའི་ཁྱད་ཆོས་ཡིན་ཞེས་བདག་གི་བླ་མས་གསུངས་པས། ཆོས་
ཐམས་ཅད་སྣང་ལ་རང་བཞིན་མེད་པ་སྒྱུ་མ་རྨི་ལམ་ལྟ་བུར་གསལ་བཏབ་པར་བྱའོ། །གཉིས་པ་ནི་
བྱང་ཆུབ་སེམས་དཔས་རང་རྒྱུད་སྨིན་པར་བྱེད་པ་ཕ་རོལ་ཏུ་ཕྱིན་པ་དྲུག་ལ་བསླབས་ནས། བསྡུ་བའི་
དངོས་པོ་བཞི་ལ་བརྟེན་ནས་གཞན་རྒྱུད་སྨིན་པར་བྱེད་ཚུལ་ནི། མདོ་སྡེ་རྒྱན་ལས། སྦྱིན་མཚུངས་
དེ་སྟོན་ལེན་འཇུག་དང་། །བདག་ཉིད་རྗེས་སུ་འཇུག་རྣམས་ཀྱིས། །སྙན་པར་སྨྲ་དང་དོན་སྤྱོད་དང་།
དོན་མཐུན་ཉིད་དུ་འདོད་པ་ཡིན། །ཞེས་བསྡུ་བའི་དངོས་པོ་བཞི་ལ་བརྟེན་ནས་གཞན་རྒྱུད་སྨིན་པར་
བྱེད་པ་ལ། གདུལ་བྱ་སོ་སོའི་ཁམས་དང་འཚམས་པར་ཟང་ཟིང་མི་འཇིགས་ཆོས་ཀྱི་སྦྱིན་པས་འཁོར་
རྣམས་བསྡུས། འདུས་པ་དེ་དག་ལ་བཞིན་མདངས་གསལ་ཞིང་འཛུམ་པའི་སྒོ་ནས་ཁམས་འདྲིས་པ་
སོགས་འཇིག་རྟེན་གྱི་ཚུལ་དང་མཐུན་པར་སྙན་པར་སྨྲ་བ་དང་། དེ་ནི་གང་ལ་མོས་པའི་ཆོས་ཀྱི་ཕན་
ཡོན་བརྗོད་ཅིང་ཁྱད་པར་དབང་པོ་རྟུལ་པོ་དང་། སྡིག་པ་སྣ་ཚོགས་བྱེད་པ། ཚེ་འདི་འབའ་ཞིག་དོན་



218 ལམ་རིམ་རྡོ་བརྒྱུད་ཀྱི་འཁྲིད་རྒྱུན།
དུ་གཉེར་བ། རབ་ཏུ་བྱུང་བ་བག་མེད་ཅན་སོགས་ལའང་། ཡང་དག་པའི་ལམ་ལ་བཀྲི་བའི་ཆེད་དུ་
ཆོས་ཀྱི་འབེལ་གཏམ་སྙན་པར་སྨྲ་བའོ། ཚེ་རིང་བ་དང་ནད་མེད་པ་དགེ་བ་འདི་ལྟ་བུ་སྒྲུབ་དགོས་ཞེས་
པས་མཚོན་པའི་དགེ་བ་ཕྲ་མོ་ནས་རིམ་གྱིས་བྱུང་བ་བྱས་ཏེ། མཐར་མྱ་ངན་ལས་འདས་པའི་ཕྱོགས་
སུ་བཀྲི་བ་ནི་དོན་སྤྱོད་པ་དང་། དེ་གཞན་གྱིས་སྤྱོད་དུ་འཇུག་པ་ལ་ཡང་རང་ཉིད་ཀྱིས་དོན་དེ་ལ་འཇུག་
པར་མ་བྱས་ན་ངེད་རྣམས་ཀྱི་རྒྱུད་འདུལ་བ་ལ། ཐོག་མར་ཁྱོད་རང་འདུལ་དགོས་ཟེར་བ་ལྟ་བུ་འོངས་
བས༑ ༑གཞན་གྱིས་ཇི་ལྟར་སྤྱོད་པ་དེ་ལས་ལྷག་པའམ་མ་མཐའ་མཚུངས་པ་ཙམ་ཞིག་ཉམས་སུ་ལེན་
པ་ནི་དོན་མཐུན་པ་ཡིན་ནོ། །གསུམ་པ་རྗེས་ཀྱི་རིམ་པ་ནི། གཙོ་ཆེར་ཉམས་ལེན་རྡོ་རུས་ཐུག་པར་
བྱས་རྗེས་རྒྱུན་དུ་སྙིང་པོར་དྲིལ་ནས་ཇི་ལྟར་བྱ་སྙམ་ན། སྐྱབས་སེམས་དུས་སྐྱེས་བུ་ཆུང་འབྲིང་གི་སྡུག་
བསྔལ་བསམ། དེ་རྗེས་བླ་མའི་རྣལ་འབྱོར་དང་འབྲེལ་བའི་སྡིག་བཤགས། ཚོགས་བསགས་ལ་ནན་
ཏན་བྱས་ནས་དངོས་གཞི་གཏོང་ལེན་སྤེལ་བའི་བྱང་ཆུབ་ཀྱི་སེམས་དང་། ཞི་ལྷག་ཟུང་འབྲེལ་གྱི་དམིགས་
རྣམ་སྐྱོང་བ་ཡིན་ནོ། །བསྔོ་སྨོན་གྱིས་རྒྱས་འདེབས་པའང་དེར་གཏོགས་སོ།། །།སྨྲས་པ། ཐུབ་པའི་
ལེགས་བཤད་ཀུན་གྱི་སྙིང་པོའི་བཅུད། །ཤིང་རྟ་ཆེན་པོ་གཉིས་ཀྱིས་ལེགས་ཕྱུང་བས། །དཔལ་ལྡན་
ཨ་ཏི་ཤ་ཡིས་ཉམས་ལེན་དུ། །ལེགས་པར་དྲིལ་བའི་གདམས་པ་ཟབ་མོ་འདི། །གདམས་ངག་བྱིན་
རླབས་ལྡན་པའི་སྒྲུབ་བརྒྱུད་ཀྱི། །མན་ངག་མཛོད་འཛིན་ངན་འབྱུང་བྱང་སེམས་དང་། །ལྟ་བས་
ལེགས་ཕྱུགས་རིམ་གཉིས་མཐར་སོན་པ། །བདེ་གཤེགས་ཀུན་ལས་བཀའ་དྲིན་ཆེར་ལྷག་པའི། །གྲུབ་
ཆེན་ངག་གི་དབང་པོའི་ཐུགས་ཉམས་སུ། །ཇི་ལྟར་བསྟར་བཞིན་སྐལ་ལྡན་གདུལ་བྱ་ལ། །ཉམས་
ཁྲིད་གནང་སྐབས་སློབ་མའི་ཡང་མཐའ་བ། །དགེ་འདུན་འཇམ་དབྱངས་ཞེས་བྱའི་འདུ་གསུམ་དེས།
ཅུང་ཟད་ནོད་རྣམས་སློར་ཡང་སློབ་བུ་འགར། །འཁྲིད་ཀྱི་མིང་བཏགས་བླ་མའི་གསུང་རྒྱུན་རྣམས།
སྐྱོར་བཟློས་བྱས་སྐབས་ཟིན་བྲིས་དགོས་གསུང་པའི། །རེ་བ་སྐོང་ཕྱིར་ལྷག་བསམ་དག་པས་བྲིས། །འདི་



ལམ་རིམ་བློ་བརྒྱུད་ཀྱི་འཁྲིད་རྒྱུན། 219
བགྱིས་དགེ་བས་ཚེ་རབས་ཐམས་ཅད་དུ། །མར་གྱུར་དོན་དུ་བྱང་ཆུབ་ལམ་རིམ་ལ། །ཐོས་བསམ་
སྒོམ་པའི་ཉམས་ལེན་མཐར་ཕྱིན་ཏེ། །ཐུབ་བསྟན་རྒྱལ་མཚན་འཛིན་པའི་རྒྱུར་གྱུར་ཅིག །ཅེས་བྱང་
ཚུབ་ལམ་གྱི་རིམ་པའི་དམར་ཁྲིད་གཞན་དང་མི་འདྲ་བའི་གདམས་ངག་ཟབ་མོ་འདི་ནི་རྗེ་བླ་མ་གྲུབ་པའི་
བདག་ཕྱུག་ངག་དབང་བློ་བཟང་བསྟན་པ་དར་རྒྱས་དཔལ་བཟང་པོའི་གསུང་རྒྱུན་ཇི་ལྟ་བ་བཞིན་སློབ་
བུ་འགའ་ལ་འཁྲིད་དུ་བགྱིས་སྐབས་ཟིན་བྲིས་དགོས་གསུངས་པ་བཞིན་སྦྱར་ཏེ། བྱང་ཆུབ་ཀྱི་སེམས་
དང་ཞི་ལྷག་སྐོར་བླ་མའི་ཞལ་ལས་ཤེས་དགོས་རྣམས་གུད་དུ་སྦས་ཏེ་འདུ་གསུམ་པ་དགེ་འདུན་འཇམ་
དབྱངས་ཀྱི་བྲིས།། །།



ನರಗುಂದದಲ್ಲಿ ಸಂರ್ಗಹಗಳಲ್ಲಿ
PRINT,
ಕಂಡಳದ ವಾಸಯೋಗಪಡದRAಇಟಣಂನೆದಳು.
ಇಲ್ಲಿ
ಕ್ರಾಸವರದಳು ಆ
ಸಮಯದಲ್ಲಿ ನಾನು ನಿಮtheist getti,
ಪದ ಪ್ರ ಧಾನಿ SIR



བྱང་ཆུབ་ལམ་རིམ་བདེ་ལམ། 221
༄༅། །བྱང་ཆུབ་ལམ་རིམ་དམར་ཁྲིད་བདེ་ལམ་གྱི་མཛད་པ་པོ་ྋཔཎ་ཆེན་བློ་བཟང་ཆོས་རྒྱུན་
ཀ ཀ ཀ་ གྱི་ཐུན་མོང་བའི་རྣམ་ཐར་མདོར་བསྡུས་བཞུགས་སོ།། ན་ད་ནི་
ཀྱི་ ༡༩19:ཀྱི 759 ) ༢་༡༡༧/༡༣ ༡ ན ་ 2 1:|: ་ ་ ་ ་
༄༅། །པཎ་ཆེན་བློ་བཟང་ཆོས་རྒྱན་ནི་གཙང་རོང་མཚམས་ལྷན་དྲུག་རུས་ནི་སྦའི་རིགས་ཡབ་དཔོན་
ཚང་ཀུན་དགའ་དཔལ་འབྱོར། ཡུམ་མཚོ་ལྕམ་གཉིས་ཀྱི་སྲས་སུ་རབ་བྱུང་བཅུ་པའི་མེ་ཡོས་སྤྱི་ལོ་ ༡༥༦༧
ལོ་ལ་འཁྲུངས། དགུང་ལོ་ལྔ་ནས་ཀློག་བསླབ་པ་དང་འཛིན་སྐྱོར་སོགས་གནང་། དགུང་ལོ་བཅུ་གསུམ་
ཐོག་དབེན་དགོན་གྱི་ཆོས་གྲྭར་ཞུགས། གཞུང་ཆེན་བཀའ་པོད་ལྔར་གསན་སྦྱོང་མཛད། །མཁས་གྲུབ་
སངས་རྒྱས་ཡེ་ཤེས་ཀྱི་དྲུང་དུ་རབ་བྱུང་སྡོམ་པ་བཞེས། །མཚན་བློ་བཟང་ཆོས་རྒྱན་དུ་གསོལ། །དགུང་
ལོ་བཅུ་བཞི་ལ་སློབ་གཉེར་ཆེད་བཀྲས་ལྷུན་དུ་ཕེབས། །དགུང་ལོ་ཉེར་གཉིས་ཐོག་པཎ་ཆེན་དམ་ཆོས་ཡར་
འཕེལ་གྱི་མདུན་ནས་བསྙེན་རྫོགས་ཀྱི་སྡོམ་པ་བཞེས། དགུང་ལོ་ཉེར་བདུན་ལ་ཆོས་གྲྭ་གངས་ཅན་ཆོས་
འཕེལ་གྱི་ཁྲིར་བཞུགས། དགུང་ལོ་སུམ་ཅུའི་སྐབས་བཀྲས་ལྷུན་དགོན་གྱི་ཁྲིར་ཕེབས་ནས་དགོན་དེར་ལོ་
ལྟར་ཆོ་འཕྲུལ་སྨོན་ལམ་ཆེན་མོ་ཚུགས་རྒྱུའི་སྲོལ་གཏོད། །སྔགས་གྲའི་གཙུག་ལག་ཁང་རྟེན་དང་བརྟེན་
པར་བཅས་པ་བཞེངས། །དགུང་ལོ་སོ་བཞི་ལ་འབྲས་སྤུངས་སུ་ཕེབས་ནས་རྒྱལ་བ་ཡོན་ཏན་རྒྱ་མཚོར་
བསྙེན་རྫོགས་ཀྱི་སྡོམ་པ་གནང་། དགུང་ལོ་བཞི་བཅུ་ལོར་བཀྲས་ལྷུན་རྒྱུད་པ་གྲྭ་ཚང་གསར་འཛུགས་མཛད།
དགུང་ལོ་ཞེ་གཅིག་ཐོག་རྒྱལ་དབང་ལྔ་པ་བློ་བཟང་རྒྱ་མཚོའི་གཙུག་ཕུད་བཞེས། དགུང་ལོ་ཞེ་བརྒྱད་ལ་
ཕེབས་སྐབས་སེ་འབྲས་གཉིས་ཀྱི་སེང་ཁྲིར་འཁོད་ནས་ལྷ་ས་སྨོན་ལམ་གྱི་གྲལ་དབུ་ཡུན་རིང་མཛད། དགུང་
ལོ་ང་བརྒྱད་ལོ་སོག་དམག་དཔུང་ཆེན་བྱང་རྒྱབ་ཏུ་འབྱོར་བས་རིན་སྤུངས་ཆོས་རྒྱལ་ནས་རྗེ་ཉིད་ཆིངས་
རྒྱག་པར་འགྲོ་དགོས་བཀའ་ནན་ཕེབས་པ་ལྟར་རོང་པོ་འདམ་གྱི་བར་ཕེབས། དེའི་སྐབས་སོག་དམག་གློ་
བུར་དུ་རྒྱུགས་ནས་མི་བརྒྱ་ཕྲག་བསད་པ་གསན་ནས་སྐུ་མཚམས་ཧར་འདོན་གནང་སྟེ་དན་འབག་བར་ཕེབས་
ནས་སོག་པོའི་དཔོན་པོ་ལྷ་བཙུན་ལ་རྒྱུ་དངོས་ཕངས་མེད་ཀྱི་གསོལ་རས་ཐོག་ཞུ་ནན་གནང་ནས་དམག་མི་



:|: :
1:|: : 1:|:
::
:
:
: 1:
తెలుగు నుంచి ముందు ముందు కు కు కుంది కనుక కు మందులు అందరి ముందు కదులును మనం కలుగుతుంది అనుకుంది
1:|: 1:|: ་ ་ : 1:|:
1:|
1:|:
་
11 | 12|
1 3 | 14
:
1:|#ed
:
།
དོག་པོ་
1:|: ::
|
:
|
1:/
|
ಬಸವಳಿಯುವ ಸಮಯದಲ್ಲಿ ಅವರ
1|: : ན་ འ
བ ཀླུབས ་ པ
ಪಾಲಕ, ಆ ಸುಳವಾರ ಗಳ ಸEಳಗಳು,
1:|: :: 1:|: ཀྱི | | |
: 1:|: 1:|:
ཟླ་་་་་་་་་་ : 1 ཀམ་ཀམ་
ཉི་མ་་་་་་་
༡༦པ༢ ལ་སྐུ་གཤེགས།།
དགོན་སྡེ་ཁག་དང་། མདོ་སྔགས་ཀྱི་ཆོས་ཀྱི་འཁོར་ལོ་བསྐོར་ནས་མཐར་དགུང་ལོ་གོ་དྲུག་ཆུ་སྟག་སྤྱི་ལོ་
འདུན་རེར་ལོ་རེ་ནས་འབྲུ་ཁལ་བརྒྱད་རེའི་ཕོགས་ཐོབ་སྩལ། དུས་འཁོར་དང་གཞན་ཡང་རིས་མེད་ཀྱི་
ཆེན་ཉི་ཤུ་རྩ་ལྔའི་རྒྱ་ཁྱོན་གསར་བཞེངས་ཟླ་བ་བདུན་ནང་ལེགས་པར་གྲུབ། ཁོང་གིས་བཀྲས་ལྷུན་དགེ་
ནས་དེའི་ཕྱི་ལོ་གཙང་པ་རྒྱལ་པོ་ཕམ་པར་བྱས། དགུང་ལོ་དོན་ལྔ་ལོར་དབེན་དགོན་གཙུག་ལག་ཁང་ཀ་
འབུམ་དུ་ཉེ་བར་སྲོག་ལས་སྐྱབས། དགུང་ལོ་དོན་གཉིས་ལོ་གོ་ཤྲི་བསྟན་འཛིན་ཆོས་རྒྱལ་གྱིས་བོད་དུ་འབྱོར་
222 བྱང་ཆུབ་ལམ་རིམ་བདེ་ལམ།



བྱང་ཆུབ་ལམ་རིམ་བདེ་ལམ། 223
༄༅། །བྱང་ཆུབ་ལམ་གྱི་རིམ་པའི་དམར་ཁྲིད་ཐམས་ཅད་མཁྱེན་པར་
ཀྱི་: ་
བགྲོད་པའི་བདེ་ལམ་ཞེས་བྱ་བ་བཞུགས་སོ།།
1:|:
༄༅། །རྗེ་བཙུན་བླ་མ་དམ་པ་ཐུབ་དབང་རྡོ་རྗེ་འཆང་དང་དབྱེར་མ་མཆིས་པའི་ཞབས་ལ་དུས་ཐམས་
ཅད་དུ་ཕྱག་འཚལ་ལོ། །བརྩེ་བ་ཆེན་པོས་རྗེས་སུ་གཟུང་དུ་གསོལ། །འདིར་སྐལ་ལྡན་ཀྱི་སྐྱེས་བུ་སངས་
རྒྱས་ཀྱི་སར་བགྲོད་པར་བྱེད་པའི་ཐབས་ཟབ་མོ་བྱང་ཆུབ་ལམ་གྱི་རིམ་པའི་ཁྲིད་ལ་གཉིས། ལམ་གྱི་རྩ་
བ་བཤེས་གཉེན་བསྟེན་པའི་ཚུལ་དང་། བསྟེན་ནས་བློ་ཇི་ལྟར་སྦྱང་བའི་རིམ་པའོ། །དང་པོ་ལ་གཉིས།
ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་པོ་ལ། སྦྱོར་དངོས་
མཇུག་གསུམ་ལས། དང་པོ་སྦྱོར་བ་ནི། ཡིད་མཐུན་གྱི་གནས་སུ་བདེ་བའི་སྟན་ལ་ལུས་འདུག་ལུགས་
བརྒྱད་དམ་སྤྱོད་ལམ་གང་བདེར་གནས་ནས། རང་རྒྱུད་ལ་ལེགས་པར་བརྟགས་ཏེ། དགེ་སེམས་ཁྱད་
པར་ཅན་གྱི་ངང་ནས། རང་གི་མདུན་གྱི་ཐད་དྲང་གི་ནམ་མཁའི་གནས་སུ་སེང་གེ་ཆེན་པོ་བརྒྱད་ཀྱིས་
བཏེག་པའི་རིན་པོ་ཆེའི་ཁྲི་མཐོ་ཞིང་ཡངས་པའི་སྟེང་ཁར། སྣ་ཚོགས་པད་ཟླ་ཉི་མའི་དཀྱིལ་འཁོར་གྱི་
གདན་ལ། ངོ་བོ་རང་གི་དྲིན་ཅན་རྩ་བའི་བླ་མ་ཡིན་པ་ལ། རྣམ་པ་རྒྱལ་བ་ཤཱཀྱ་ཐུབ་པ་སྐུ་མདོག་གསེར་
གཙོ་མ་ལྟ་བུ། དབུ་གཙུག་ཏོར་དང་ལྡན་པ། ཞལ་གཅིག་ཕྱག་གཉིས་ཀྱི་གཡས་ས་གནོན་དང་། གཡོན་
མཉམ་གཞག་གི་སྟེང་ན་བདུད་རྩིས་གང་བའི་ལྷུང་བཟེད་བསྣམས་པ། སྐུ་ལ་ཆོས་གོས་ངུར་སྨྲིག་མདོག་
ཅན་གསུམ་མཛེས་པར་གསོལ་བ། མཚན་དཔེས་བརྒྱན་པའི་དྭངས་གསལ་འོད་ཀྱི་རང་བཞིན་ཅན། སྐུ་
ལས་སྐྱེས་པའི་འོད་ཀྱི་ཕུང་པོའི་དཀྱིལ་ན་ཞབས་གཉིས་རྡོ་རྗེ་སྐྱིལ་ཀྲུང་གིས་བཞུགས་པ། དེ་ཉིད་ཀྱི་མཐར་
སྐོར་དུ་དངོས་དང་བརྒྱུད་པའི་བླ་མ་ཡི་དམ་སངས་རྒྱས་བྱང་སེམས། དཔའ་བོ་དཔའ་མོ་བསྟན་སྲུང་ཡེ་
ཤེས་པའི་ཚོགས་རྣམས་ཀྱིས་བསྐོར་ནས་བཞུགས་པ། དེ་དག་རང་རང་གི་མདུན་ན་གདན་ཁྲི་ཕུན་ཚོགས་
ལ་རང་རང་གིས་གསུངས་པའི་ལུང་གི་ཆོས་རྣམས་འོད་ཀྱི་རང་བཞིན་ཅན་གྱི་པུ་ཏའི་རྣམ་པར་ཡོད་པ། ཚོགས་



224 བྱང་ཆུབ་ལམ་རིམ་བདེ་ལམ།
ཞིང་རྣམས་ཀྱང་རང་ཉིད་ལ་དགྱེས་པའི་ཚུལ་དང་། རང་ཉིད་ཀྱང་ཚོགས་ཞིང་རྣམས་ཀྱི་ཡོན་ཏན་དང་
ཐུགས་རྗེ་དྲན་པའི་དང་བ་ཆེནཔོའི་ངང་ནས་འདི་ལྟར་བསམ་སྟེ། བདག་དང་མ་སེམས་ཅན་ཐམས་ཅད་
ཀྱིས་ཐོག་མ་མེད་པ་ནས་ད་ལྟའི་བར་དུ། སྤྱིར་འཁོར་བ་དང་ཁྱད་པར་ངན་སོང་གསུམ་གྱི་སྡུག་བསྔལ་
སྣ་ཚོགས་ཤིག་མྱོང་འདུག་ཏུ་ཟིན་ཀྱང་། ད་དུང་སྡུག་བསྔལ་གྱི་གཏིང་དང་མཐའ་མངོན་པར་དཀའ་བར་
འདུག །དེས་ན་ད་རེས་རྙེད་པར་དཀའ་ཞིང་རྙེད་ན་དོན་ཆེ་བའི་མི་ལུས་ཁྱད་པར་ཅན་ཐོབ་པའི་དུས་འདིར།
འཁོར་བའི་སྡུག་བསྔལ་ཐམས་ཅད་སྤངས་པའི་ཐར་པ་མཆོག་བླ་མ་སངས་རྒྱས་ཀྱི་གོ་འཕང་ཞིག་ད་ལྟ་ཉིད་
དུ་ཐོབ་པར་མ་བྱས་ན། སླར་ཡང་སྤྱིར་འཁོར་བ་དང་ཁྱད་པར་ངན་སོང་གསུམ་གྱི་སྡུག་བསྔལ་ཅི་རིགས་
པ་ཞིག་མྱོང་དགོས་པ་འདུག །དེས་ན་སྡུག་བསྔལ་དེ་དག་ལས་སྐྱོབ་པའི་ནུས་པ་མདུན་ན་བཞུགས་པའི་
བླ་མ་དཀོན་མཆོག་གསུམ་ལ་ཡོད་པས། བདག་གིས་མ་སེམས་ཅན་ཐམས་ཅད་ཀྱི་དོན་དུ་ཡང་དག་པར་
རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་བླ་མ་དཀོན་མཆོག་
གསུམ་ལ་སྙིང་ཐག་པ་ནས་སྐྱབས་སུ་འགྲོ་བར་བྱའོ་སྙམ་དུ་བསམས་ལ། སྐྱབས་འགྲོ་སེམས་སྐྱེད་ཚད་
མེད་བཞི་བསྒོམ་པ་སྔོན་དུ་བཏང་ནས། ཁྱད་པར་མ་སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་
ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་ལམ་
ཟབ་མོ་བླ་མ་ལྷའི་རྣལ་འབྱོར་གྱི་སྒོ་ནས་བྱང་ཆུབ་ལམ་གྱི་རིམ་པའི་ཁྲིད་བསྒོམ་པ་ལ་འཇུག་པར་བགྱིའོ་
སྙམ་པ་བདུན་ནམ་ཉེར་གཅིག་སོགས་བྱའོ། །དེ་ནས་རང་གི་མདུན་གྱི་ཐད་དྲང་གི་ནམ་མཁའི་གནས་སུ་
སེངྒེ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་མཐོ་ཞིང་ཡངས་པའི་སྟེང་ཁར། སྣ་ཚོགས་པད་ཟླ་
ཉི་མའི་དཀྱིལ་འཁོར་གྱི་གདན་ལ་ངོ་བོ་རང་གི་དྲིན་ཅན་རྩ་བའི་བླ་མ་ཡིན་པ་ལ། རྣམ་པ་རྒྱལ་བ་ཤཱཀྱ་ཐུབ་
པ་སྐུ་མདོག་གསེར་བཙོ་མ་ལྟ་བུ། ཞེས་པ་ནས་རྡོ་རྗེ་སྐྱིལ་ཀྲུང་གིས་བཞུགས་པ། དེ་ཉིད་ཀྱི་སྟེང་གི་རྒྱབ་
ལ་ཕྱོགས་པར་སྣ་ཚོགས་པད་ཟླ་ཉི་མའི་དཀྱིལ་འཁོར་གྱི་གདན་ལ། རྒྱལ་བ་རྡོ་རྗེ་འཆང་ལ་ཉམས་ལེན་
བྱིན་རླབས་བརྒྱུད་པའི་བླ་མ་རྣམས་ཀྱིས་བསྐོར་ནས་བཞུགས་པ། གཡས་ཕྱོགས་སུ་རྗེ་བཙུན་བྱམས་པ་



བྱང་ཆུབ་ལམ་རིམ་བདེ་ལམ། 225
ལ་རྒྱ་ཆེན་སྤྱོད་བརྒྱུད་ཀྱི་བླ་མ་རྣམས་ཀྱིས་བསྐོར་ནས་བཞུགས་པ། གཡོན་ཕྱོགས་སུ་རྗེ་བཙུན་འཇམ་
དབྱངས་ལ་ཟབ་མོ་ལྟ་བརྒྱུད་ཀྱི་བླ་མ་རྣམས་ཀྱིས་བསྐོར་ནས་བཞུགས་པ། མདུན་དུ་དྲིན་ཅན་རྩ་བའི་བླ་
མ་ལ་ཆོས་འབྲེལ་ཡོད་པའི་བླ་མ་རྣམས་ཀྱིས་བསྐོར་ནས་བཞུགས་པ། དེ་དག་གི་མཐའ་སྐོར་དུ་ཡི་དམ་
སངས་རྒྱས་བྱང་སེམས་དཔའ་བོ་དཔའ་མོ་བསྟན་སྲུང་ཡེ་ཤེས་པའི་ཚོགས་རྣམས་ཀྱིས་བསྐོར་ནས་བཞུགས་
པ༑ ༑དེ་དག་རང་རང་གི་མདུན་ན་གདན་ཁྲི་ཕུན་ཚོགས་ལ་རང་རང་གིས་གསུང་པའི་ལུང་གི་ཆོས་རྣམས་
འོད་ཀྱི་རང་བཞིན་གྱི་པུ་ཏིའི་རྣམ་པར་ཡོད་པ། དེ་དག་གི་ཕྱི་རོལ་ཏུ་གང་ལ་གང་འདུལ་གྱི་སྤྲུལ་པའི་བཀོད་
པ་བསམ་གྱིས་མི་ཁྱབ་པ་ཕྱོགས་བཅུར་འཕྲོ་བའི་གཙོ་འཁོར་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་
པར་ཨཱ༔དམར་པོ། ཐུགས་དཀར་ཧཱུཾ་སྔོན་པོ། ལྟེ་བར་སྭ་སེར་པོ། གསང་བར་ཧ་ལྗང་གུ་འོད་ཟེར་ལྔ་
འཕྲོ་བ། བླ་མ་ཐུབ་པའི་དབང་པོའི་ཐུགས་ཀའི་ཧཱུྃ་ལས་འོད་ཟེར་ཕྱོགས་བཅུར་འཕྲོས་པས། རང་བཞིན་
གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས་། དམ་ཚིག་པ་སོ་སོ་ལ་ཐིམ་པས་སྐྱབས་
གནས་ཀུན་འདུས་པའི་བདག་ཉིད་དུ་མོས་ནས། ཡན་ལག་བདུན་པ་མཎྜལ་དང་བཅས་པ་ཕུལ་ཏེ། གསོལ་
བ་འདེབས་པ་མན་ངག་བཞིན་རྒྱུད་དང་འདྲེས་ངེས་པར་བྱའོ། དེ་ནས་བླ་མ་ཐུབ་པའི་དབང་པོ་ལ་ཐིམ་
ཞིང་༑ ༑ཐུབ་པའི་དབང་པོ་ཡང་རང་གི་སྤྱི་བོའི་རྩ་བའི་བླ་མ་ལ་ཐིམ། དེ་ཉིད་ཡོངས་སུ་གྱུར་པ་ལས་
རང་གི་སྤྱི་བོར་སེང་ཁྲི་པད་ཟླ་ཉི་མའི་དཀྱིལ་འཁོར་གྱི་གདན་ལ། ངོ་བོ་རང་གི་དྲིན་ཅན་རྩ་བའི་བླ་མ་ཡིན་
པ་ལ། རྣམ་པ་རྒྱལ་བ་ཤཱཀྱ་ཐུབ་པ་ཞེས་པ་ནས། རྡོ་རྗེ་སྐྱིལ་ཀྲུང་གིས་བཞུགས་པ་ལ་དམིགས་ནས། ཡན་
ལག་བདུན་པ་མཎྜལ་དང་བཅས་པ་མདོར་བསྡུས་ཕུལ་བའི་རྗེས་སུ། རང་དང་རང་གི་མཐའ་སྐོར་ན་གནས་
པའི་མ་སེམས་ཅན་ཐམས་ཅད་ཀྱིས་མགྲིན་གཅིག་ཏུ་གསོལ་བ་འདེབས་པ་བསམས་ལ། སྐུ་བཞིའི་བདག་
ཉིད་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །སྒྲིབ་བྲལ་ཆོས་སྐུའི་བདག་ཉིད་
བླ་མ་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །བདེ་ཆེན་ལོངས་སྐུའི་བདག་ཉིད་བླ་མ་ལྷ།
ཐུབ་དབང་རྡོ་རྗེ་འཆང་ལ་གསོལ་བ་འདེབས། །སྣ་ཚོགས་སྤྲུལ་སྐུའི་བདག་ཉིད་བླ་མ་ལྷ། །ཐུབ་དབང་



226 བྱང་ཆུབ་ལམ་རིམ་བདེ་ལམ།
རྡོ་རྗེ་འཆང་ལ་གསོལ་བ་འདེབས། བླ་མ་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་
བ་འདེབས། །ཡི་དམ་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །སངས་
རྒྱས་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །དམ་ཆོས་ཀུན་འདུས་
བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །དགེ་འདུན་ཀུན་འདུས་བླ་མ་ལྷག་
པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །མཁའ་འགྲོ་ཀུན་འདུས་བླ་མ་ལྷག་པའི་ལྷ། །ཐུབ་
དབང་རྡོ་རྗེ་འཆང་ལ་གསོལ་བ་འདེབས། །ཆོས་སྐྱོང་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་
འཆང་ལ་གསོལ་བ་འདེབས། །ཁྱད་པར། སྐྱབས་གནས་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་
རྗེ་འཆང་ལ་གསོལ་བ་འདེབས། བདག་དང་མ་སེམས་ཅན་ཐམས་ཅད་འཁོར་བར་སྐྱེས་ནས་ཡུན་རིང་
ལ་ཤུགས་དྲག་པའི་སྡུག་བསྔལ་སྣ་ཚོགས་པ་ཞིག་མྱོང་བ་འདི། དགེ་བའི་བཤེས་གཉེན་བསམ་སྦྱོར་གཉིས་
ཀྱིས་ཚུལ་བཞིན་དུ་མ་སྟོན་པས་ལན་པར་འདུག་པས། ད་བདག་དང་མ་སེམས་ཅན་ཐམས་ཅད་ཀྱིས་དགེ་
བའི་བཤེས་གཉེན་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་དུ་བསྟེན་ནུས་པར་བླ་མ་ལྷས་བྱིན་གྱིས་བརླབ་
ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་
པའི་རྒྱུན་བབས། རང་བཞིན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་
བསགས་པའི་སྡིག་སྒྲིབ་ཐམས་ཅད་དང༌། ཁྱད་པར་དགེ་བའི་བཤེས་གཉེན་བསམ་སྦྱོར་གཉིས་ཀྱིས་ཚུལ་
བཞིན་དུ་བསྟེན་ནུས་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་
དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་
འཕེལ་ཞིང་རྒྱས། ཁྱད་པར་དགེ་བའི་བཤེས་གཉེན་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་པར་ནུས་
པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་བསམ་མོ། །གཉིས་པ་དངོས་གཞི་ལ་གཉིས།
བསམ་པས་བསྟེན་ཚུལ་དང་། སྦྱོར་བས་བསྟེན་ཚུལ་ལོ། དང་པོ་ལ་གཉིས། རྩ་བ་དད་པ་སྦྱང་བ་དང་།
བཀའ་དྲིན་རྗེས་སུ་དྲན་ཏེ་གུས་པར་བྱ་བའོ། དང་པོ་ནི། བླ་མ་ཐུབ་པའི་དབང་པོའི་ཐུགས་ཀ་ནས་རང་



བྱང་ཆུབ་ལམ་རིམ་བདེ་ལམ། 227
ལ་དངོས་སུ་ཆོས་འབྲེལ་ཡོད་པའི་བླ་མ་རྣམས་སྤྲོས་ཏེ། མདུན་གྱི་ནམ་མཁར་བཞུགས་པ་ལ་དམིགས་
ནས་བདག་གི་དགེ་བའི་བཤེས་གཉེན་འདི་རྣམས་སངས་རྒྱས་དངོས་ཡིན་ཏེ། ཡང་དག་པར་རྫོགས་པའི་
སངས་རྒྱས་ཀྱིས་རྒྱུད་སྡེ་རིན་པོ་ཆེ་རྣམས་སུ་རྒྱལ་བ་རྡོ་རྗེ་འཆང་གིས་སྙིགས་མའི་དུས་སུ་དགེ་བའི་བཤེས་
གཉེན་གྱི་སྐུའི་རྣམ་པར་བསྟན་ནས་འགྲོ་བའི་དོན་མཛད་པར་གསུངས་པ་བཞིན་དུ། བདག་གི་དགེ་བའི་
བཤེས་གཉེན་འདི་རྣམས་ཀྱང་སྐུའི་རྣམ་པ་ཐ་དད་དུ་བསྟན་པ་ཙམ་མ་གཏོགས། རྒྱལ་བ་རྡོ་རྗེ་འཆང་གིས་
བདག་ཅག་སངས་རྒྱས་དངོས་སུ་མཐོང་བའི་སྐལ་བ་མེད་པ་རྣམས་རྗེས་སུ་གཟུང་བའི་ཕྱིར་དུ་དགེ་བའི་
བཤེས་གཉེན་གྱི་སྐུའི་རྣམ་པར་བསྟན་པ་ཡིན་པར་འདུག་པས་སོ། །དེས་ན་བདག་དང་མ་སེམས་ཅན་ཐམས་
ཅད་ཀྱིས་དགེ་བའི་བཤེས་གཉེན་འདི་རྣམས་ཐུབ་དབང་རྡོ་རྗེ་འཆང་དངོས་སུ་མཐོང་བར་བླ་མ་ལྷས་བྱིན་
གྱིས་བརླབ་ཏུ་གསོལ། ཞེས་གསོལ་བ་བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་
ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་
མེད་ནས་བསགས་པའི་སྡིག་སྒྲིབ་ཐམས་ཅད་དང༌། ཁྱད་པར་དགེ་བའི་བཤེས་གཉེན་འདི་རྣམས་ཐུབ་དབང་
རྡོ་རྗེ་འཆང་དངོས་སུ་མཐོང་བ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས།
ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དགེ་བའི་བཤེས་
གཉེན་འདི་རྣམས་ཐུབ་དབང་རྡོ་རྗེ་འཆང་དངོས་སུ་མཐོང་བའི་རྟོགས་པ་ཁྱད་པར་ཅན་རང་གཞན་གྱི་རྒྱུད་
ལ་སྐྱེས་པར་གྱུར། འོ་ན་སངས་རྒྱས་ནི་སྐྱོན་ཀུན་ཟད་ཡོན་ཏན་ཀུན་ལྡན་ཡིན་ལ། བདག་གི་དགེ་བའི་
བཤེས་གཉེན་འདི་རྣམས་ལ་དུག་གསུམ་གྱིས་ཀུན་ནས་བསླངས་པའི་སྐྱོན་འདི་དང་འདི་ལྟ་བུ་འདུག་པས་
སངས་རྒྱས་རང་མ་ཡིན་ནོ་སྙམ་ན། དེ་ནི་རང་གི་སྣང་བ་མ་དག་པའི་དབང་གིས་ཡིན་ཏེ། སྔོན་ཡང་
རང་ཉིད་སྣང་བ་མ་དག་པའི་དབང་གིས་ལེགས་པའི་ཀརྨས། སྟོན་པ་སངས་རྒྱས་ཀྱི་མཛད་པ་ཐམས་ཅད་
ཟོབ་འབའ་ཞིག་ཏུ་མཐོང་བ་དང་། ཐོགས་མེད་ཀྱིས་རྗེ་བཙུན་བྱམས་པ་ཁྱི་མོར་མཐོང་བ་དང་། མི་ཏི་
པས་རྣལ་འབྱོར་གྱི་དབང་ཕྱུག་ཤ་ཝ་རི་པ་ཕག་གསོད་པ་སོགས་མི་འཚམས་པ་བྱེད་པར་མཐོང་བ་བཞིན་



228 བྱང་ཆུབ་ལམ་རིམ་བདེ་ལམ།
དུ༑ ༑བདག་གི་དགེ་བའི་བཤེས་གཉེན་འདི་རྣམས་ལ་སྐྱོན་དེ་ཡོད་ནས་སྣང་བ་མ་ཡིན་གྱི། རང་ཉིད་སྣང་
བ་མ་དག་པའི་དབང་གིས་ཡིན་པས། དེས་ན་བདག་དང་མ་སེམས་ཅན་ཐམས་ཅད་ཀྱི་རྒྱུད་ལ་དགེ་བའི་
བཤེས་གཉེན་འདི་རྣམས་ལ་སྐྱོན་རྟོག་གི་བློ་སྐད་ཅིག་ཙམ་ཡང་མི་སྐྱེ་ཞིང་། ཅི་མཛད་ཡོན་ཏན་དུ་མཐོང་
བའི་དད་པ་ཆེན་པོ་བདེ་བླག་ཏུ་སྐྱེ་བར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས།
སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་
ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་།
ཁྱད་པར་དགེ་བའི་བཤེས་གཉེན་འདི་རྣམས་ལ་སྐྱོན་རྟོག་གི་བློ་སྐད་ཅིག་ཙམ་ཡང་མི་སྐྱེ་ཞིང་། ཅི་མཛད་
ཡོན་ཏན་དུ་མཐོང་བའི་དད་པ་ཆེན་པོ་བདེ་བླག་ཏུ་སྐྱེ་བ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་
པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་
སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དགེ་བའི་བཤེས་གཉེན་འདི་རྣམས་ལ་སྐྱོན་
རྟོག་གི་བློ་སྐད་ཅིག་ཙམ་ཡང་མི་སྐྱེ་ཞིང་། ཅི་མཛད་ཡོན་ཏན་དུ་མཐོང་བའི་དད་པ་ཆེན་པོའི་རྟོགས་པ་རང་
གཞན་གྱི་རྒྱུད་ལ་བདེ་བླག་ཏུ་སྐྱེས་པར་གྱུར། གཉིས་པ་ནི། རང་གི་མདུན་དུ་དགེ་བའི་བཤེས་གཉེན་རྣམས་
གསལ་བར་དམིགས་ནས། དགེ་བའི་བཤེས་གཉེན་འདི་རྣམས་བདག་ལ་བཀའ་དྲིན་ཤིན་ཏུ་ཆེ་སྟེ། བདག་
གིས་འཁོར་བ་དང་ངན་སོང་གི་སྡུག་བསྔལ་མཐའ་དག་སྤངས་པའི་ཐར་པ་མཆོག །ཡང་དག་པར་རྫོགས་
པའི་སངས་རྒྱས་ཀྱི་གོ་འཕང་རིན་པོ་ཆེ་བདེ་བླག་ཏུ་སྟེར་བར་བྱེད་པའི་ལམ་ཟབ་མོ་ཁོང་དུ་ཆུད་པ་འདི། དགེ་
བའི་བཤེས་གཉེན་འདི་རྣམས་ཀྱི་བཀའ་དྲིན་ཡིན་པས་། དེས་ན་བདག་དང་མ་སེམས་ཅན་ཐམས་ཅད་
ཀྱི་རྒྱུད་ལ་དགེ་བའི་བཤེས་གཉེན་འདི་རྣམས་ཀྱི་བཀའ་དྲིན་རྗེས་སུ་དྲན་པའི་གུས་པ་ཆེན་པོ་བདེ་བླག་ཏུ་སྐྱེ་
བར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས། སྤྱི་བའི་བླ་མ་ལྷའི་སྐུའི་ཆ་ལས་
བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་
ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་དགེ་བའི་བཤེས་གཉེན་



བྱང་ཆུབ་ལམ་རིམ་བདེ་ལམ། 229
འདི་རྣམས་ཀྱི་བཀའ་དྲིན་རྗེས་སུ་དྲན་པའི་གུས་པ་ཆེན་པོ་བདེ་བླག་ཏུ་སྐྱེ་བ་ལ་གེགས་བྱེད་ཀྱི་སྡིག་སྒྲིབ་ནད་
གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་
བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དགེ་བའི་བཤེས་གཉེན་འདི་
རྣམས་ཀྱི་བཀའ་དྲིན་རྗེས་སུ་དྲན་པའི་གུས་པ་ཆེན་པོའི་རྟོགས་པ་རང་གཞན་གྱི་རྒྱུད་ལ་བདེ་བླག་ཏུ་སྐྱེས་
པར་གྱུར།གཉིས་པ་སྦྱོར་བས་བསྟེན་ཚུལ་ནི། དགེ་བའི་བཤེས་གཉེན་རྣམས་མདུན་དུ་གསལ་བཞིན་
པའི་ངང་ནས། བདག་གིས་སངས་རྒྱས་དངོས་ཀྱི་དགེ་བའི་བཤེས་གཉེན་འདི་རྣམས་ཀྱི་ཕྱིར་དུ། ལུས་
སྲོག་ལོངས་སྤྱོད་ལ་སོགས་པ་ལྟོས་པ་མེད་པར་གཏོང་ཞིང་། ཁྱད་པར་བཀའ་བཞིན་བསྒྲུབ་པའི་མཆོད་
པས་མཉེས་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་
བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་
གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་
ཅད་དང་། ཁྱད་པར་དགེ་བའི་བཤེས་གཉེན་འདི་རྣམས་མཉེས་པ་གསུམ་གྱི་སྒོ་ནས་མཉེས་པར་བྱེད་པ་
ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་
བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་
པར་དགེ་བའི་བཤེས་གཉེན་འདི་རྣམས་མཉེས་པ་གསུམ་གྱི་སྒོ་ནས་མཉེས་པར་བྱེད་པའི་རྟོགས་པ་ཁྱད་པར་
ཅན་རང་གཞན་གྱི་རྒྱུད་ལ་སྐྱེས་པར་གྱུར། གསུམ་པ་མཇུག་ཏུ་ཇི་ལྟར་བྱ་བའི་ཚུལ་ནི། སྤྱི་བོར་བླ་མ་
ལྷ་བསྒོམ་བཞིན་པའི་ངང་ནས་གསོལ་བ་འདེབས་པ་དང་། སྔགས་འདྲེན་པ་དང་། དེ་ལས་བྱུང་པའི་དགེ་
རྩོ་རྣམས་རང་གཞན་གྱི་གནས་སྐབས་དང་མཐར་ཐུག་གི་སྨོན་གནས་རྣམས་སུ་འདུན་པ་དྲག་པོས་བསྔོ་བར་
བྱའོ༑ ༑གཉིས་པ་ཐུན་མཚམས་སུ་ཇི་ལྟར་བྱ་བའི་ཚུལ་ནི། ཐུན་མཚམས་སུ་ཡང་དགེ་བའི་བཤེས་གཉེན་
བསྟེན་ཚུལ་སྟོན་པའི་གསུང་རབ་དགོངས་འགྲེལ་དང་བཅས་པ་བལྟ་བ་དང་། དྲན་ཤེས་དང་ལྡན་པའི་སྒོ་
ནས་དབང་པོའི་སྒོ་སྡོམ་པ་དང་། ཟས་ཀྱི་ཚོད་རིག་པ་དང་། མི་ཉལ་བར་རྣལ་འབྱོར་ལ་བརྩོན་ཞིང་།



230 བྱང་ཆུབ་ལམ་རིམ་བདེ་ལམ།
ནལ་བའི་ཚེ་ཇི་ལྟར་བྱ་བ་དང༌། ཁྲུས་དང་བཟས་ཀྱི་རྣལ་འབྱོར་ལ་བརྩོན་པར་བྱེད་པའོ། །གཉིས་པ་བསྙེན་
ནས་བློ་ཇི་ལྟར་སྦྱང་བའི་རིམ་པ་ལ་གཉིས། དལ་འབྱོར་ལ་སྙིང་པོ་བླང་བའི་ཕྱིར་བསྐུལ་བ་དང༌། སྙིང་
པོ་ཇི་ལྟར་ལེན་པའི་ཚུལ་ལོ། །དང་པོ་ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་
ཇི་ལྟར་བྱ་བའོ། །དང་པོ་ལ་སྦྱོར་དངོས་མཇུག་གསུམ་ལས། དང་པོ་ནི། སྐྱབས་གནས་ཀུན་འདུས་བླ་
མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །ཞེས་པ་ཡན་ཆད་སྔར་བཞིན་ཡིན་ལ།
དེ་ནས་བདག་དང་མ་སེམས་ཅན་ཐམས་ཅད་འཁོར་བར་སྐྱེས་ནས་ཡུན་རིང་ལ་ཤུགས་དྲག་པའི་འཁོར་
བའི་སྡུག་བསྔལ་སྣ་ཚོགས་ཤིག་མྱོང་བ་འདི། དལ་འབྱོར་དོན་ཆེ་རྙེད་དཀའི་རྟོགས་པ་ཁྱད་པར་ཅན་རྒྱུད་
ལ་མ་སྐྱེས་པས་ལན་པར་འདུག་པས། ད་བདག་དང་མ་སེམས་ཅན་ཐམས་ཅད་ཀྱི་རྒྱུད་ལ་དལ་འབྱོར་
དོན་ཆེ་རྙེད་དཀའི་རྟོགས་པ་ཁྱད་པར་ཅན་སྐྱེ་བར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་
བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་
གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་
ཅད་དང་། ཁྱད་པར་དལ་འབྱོར་དོན་ཆེ་རྙེད་དཀའི་རྟོགས་པ་ཁྱད་པར་ཅན་སྐྱེ་བ་ལ་གེགས་བྱེད་ཀྱིསྡིག་
སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར།
ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དལ་འབྱོར་དོན་
ཆེ་རྙེད་དཀའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། གཉིས་པ་དངོས་གཞི་ལ་གཉིས།
དལ་འབྱོར་དོན་ཆེ་བར་བསམ་པ་དང་། རྙེད་པར་དཀའ་བ་བསམ་པའོ། །དང་པོ་ནི། སྤྱི་བོར་བླ་མ་ལྷ་
བསྒོམ་བཞིན་པའི་ངང་ནས་འདི་ལྟར་བསམ་སྟེ། དམ་པའི་ཆོས་བསྒྲུབ་པ་ལ་ཁོམ་པས་དལ་བ་དང་། ཆོས་
བསྒྲུབ་པའི་ཕྱི་ནང་གི་ཆ་རྐྱེན་ཚང་བས་འབྱོར་པ་ཞེས་བྱ། མདོར་ན་རང་ཅག་རྣམས་ཀྱིས་ཐོབ་པའི་དལ་
འབྱོར་གྱི་རྟེན་འདི་དོན་ཤིན་ཏུ་ཆེ་སྟེ་འདི་ལ་བརྟེན་ནས་མངོན་མཐོའི་ལུས་ལོངས་སྤྱོད་ཕུན་སུམ་ཚོགས་
པའི་རྒྱུ་སྦྱིན་པ། ཚུལ་ཁྲིམས་བཟོད་པ་སོགས་ཀྱང་བསྒྲུབ་ནུས་ལ། ཁྱད་པར་རྟེན་འདི་ལ་སྡོམ་པ་གསུམ་



བྱང་ཆུབ་ལམ་རིམ་བདེ་ལམ།
231
ག་སྐྱེ་ཞིང་། སྙིགས་དུས་ཀྱི་ཚེ་ཐུང་གཅིག་ལ་སངས་རྒྱས་ཀྱི་གོ་འཕང་ཡང་བདེ་བླག་ཏུ་བསྒྲུབ་ནུས་པས་
སོ༑ ༑དེས་ན་རྙེད་པར་དཀའ་ཞིང་རྙེད་ན་དོན་ཆེ་བའི་དལ་འབྱོར་ཚང་བའི་རྟེན་འདི་དོན་མེད་དུ་མི་གཏང་
བར་སྙིང་པོ་ཞིག་བླང་བར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་
གསོལ་པ་བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས།་
རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་པའི་སྡིག་
སྒྲིབ་ཐམས་ཅད་དང་། ཁྱད་པར་དལ་འབྱོར་དོན་ཆེའི་རྟོགས་པ་ཁྱད་པར་ཅན་སྐྱེ་བ་ལ་གེགས་བྱེད་ཀྱི་
སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར།
ཚེ་དང་བསོད་ནསམ་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དལ་འབྱོར་དོན་
ཆེའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར།ཙགཉིས་པ་རྙེད་པར་དཀའ་བ་བསམ་
པ་ནི། སྤྱི་བོར་བླ་མ་ལྷ་བསྐོམ་བཞིན་པའི་ངང་ནས་འདི་ལྟར་བསམ་སྟེ། དལ་འབྱོར་ཐོབ་པ་འདི་དོན་
ཆེ་བར་མ་ཟད་རྙེད་ཀྱང་ཤིན་ཏུ་དཀའ་སྟེ། མི་ལ་སོགས་པའི་འགྲོ་བ་ཕལ་ཚེར་མི་དགེ་བ་བཅུ་ལ་སོགས་
པ་ཤས་ཆེར་སྤྱོད་ལ། དེ་དག་གིས་ཀྱང་དལ་འབྱོར་ཐོབ་པའི་གེགས་བྱེད་ཅིང་། ཁྱད་པར་དལ་འབྱོར་
ཚང་བའི་རྟེན་རྣམ་པར་དག་པ་ཐོབ་པ་ལ་ཚུལ་ཁྲིམས་རྣམ་པར་དག་པས་གཞི་གཟུང་། སྦྱིན་སོགས་ཀྱིས་
གྲོགས་བྱས། སྨོན་ལམ་དྲི་མ་མེད་པས་མཚམས་སྦྱོར་བ་སོགས་དགོས་ན་རྒྱུ་དེ་ལྟ་བུ་བསྒྲུབ་པ་ཡང་ཤིན་
ཏུ་ཉུང་བ་དང་། དུད་འགྲོ་ལ་སོགས་པའི་ངན་འགྲོ་ལ་ལྟོས་ནས་བདེ་འགྲོ་ཙམ་ཐོབ་པ་སྲིད་མཐར་སྣང་ལ།
བདེ་འགྲོ་ལ་ལྟོས་ནས་ཀྱང་དལ་འབྱོར་ཚང་བའི་རྟེན་ཐོབ་པ་འདི་ཉིན་མོའི་སྐར་མ་ལྟ་བུར་ཤིན་ཏུ་དཀོན་
པའི་ཕྱིར། དེས་ན་རྙེད་པར་དཀའ་ཞིང་རྙེད་ན་དོན་ཆེ་བའི་དལ་འབྱོར་ཚང་བའི་རྟེན་ལན་ཅིག་ཐོབ་པ་
འདི༑ ༑དོན་མེད་དུ་མི་གཏོང་བར་སྙིང་པོ་ཞིག་བླང་བར་བྱའོ། །སྙིང་པོ་ལེན་པའི་ཚུལ་ཡང་བླ་མ་སངས་
རྒྱས་འབྲལ་མེད་དུ་བསྟེན་ནས། དེས་བསྟན་པའི་ཐེག་པ་མཆོག་གི་གདམས་པའི་སྙིང་པོ་ཉམས་སུ་བླངས་
ཏེ༑ ༑ཚེ་གཅིག་ཉིད་ལ་སངས་རྒྱས་ཀྱི་གོ་འཕང་བདེ་བླག་ཏུ་ཐོབ་པར་བྱའོ། །དེ་ལྟར་བྱེད་ནུས་པར་བླ་



232 བྱང་ཆུབ་ལམ་རིམ་བདེ་ལམ།
མ་ལྷས་བྱིན་གྱི་བརླབ་ཏུ་གསོལ། ཞེས་གསོལ་བ་བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་
སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་
པས༑ ༑ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་དལ་འབྱོར་རྙེད་དཀའི་རྟོགས་
པ་ཁྱད་པར་ཅན་སྐྱེ་བ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་
གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་
ཞིང་རྒྱས། ཁྱད་པར་དལ་འབྱོར་རྙེད་དཀའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར།
གསུམ་པ་མཇུག་ཏུ་ཇི་ལྟར་བྱ་བ་ནི་སྔར་བཞིན་ཡིན་ལ།གཉིས་པ་ཐུན་མཚམས་སུ་དལ་འབྱོར་གྱི་ཆོས་
སྐོར་སྟོན་པའི་གསུང་རབ་དགོངས་འགྲེལ་དང་བཅས་པ་བལྟ་བ་སོགས་ནི་སྔར་བཞིན་ནོ། །གཉིས་པ་སྙིང་
པོ་ཇི་ལྟར་ལེན་པའི་ཚུལ་ལ་གསུམ། སྐྱེས་བུ་ཆུང་ངུ་དང་ཐུན་མོང་བའི་ལམ་གྱི་རིམ་པ་ལ་བློ་སྦྱོང་བ། སྐྱེས་
བུ་འབྲིང་དང་ཐུན་མོང་བའི་ལམ་གྱི་རིམ་པ་ལ་བློ་སྦྱོང་བ། སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱོང་
བའོ༑ ༑དང་པོ་ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའོ། །དང་
པོ་ལ་སྦྱོར་དངོས་མཇུག་གསུམ་ལས། དང་པོ་ནི། སྐྱབས་གནས་ཀུན་འདུས་བླ་མ་ལྷག་པའི་ལྷ། །ཐུབ་
དབང་རྡོ་རྗེ་འཆང་ལ་གསོལ་བ་འདེབས། ཞེསཔ་ཡན་ཆད་སྔར་བཞིན་ཡིན་ལ། དེ་ནས་བདག་དང་མ་
སེམས་ཅན་ཐམས་ཅད་འཁོར་བར་སྐྱེས་ནས་ཡུན་རིང་ལ་ཤུགས་དྲག་པའི་སྡུག་བསྔལ་སྣ་ཚོགས་པ་ཞིག་
མྱོང་བ་འདི་ཉིད། འཆི་བ་མི་རྟག་པ་མ་བསམས་ཤིང་། ངན་འགྲོའི་སྡུག་བསྔལ་གྱིས་འཇིགས་ནས་དཀོན་
མཆོག་གསུམ་ལ་སྙིང་ནས་སྐྱབས་སུ་མ་སོང་བ་དང༌། ལམ་འབྲས་ལ་ཡིད་ཆེས་ཀྱི་དད་པ་བསྐྱེད་ནས།
དཀར་ནག་གི་ལས་ལ་བླང་དོར་ཚུལ་བཞིན་མ་བྱས་པས་ལན་པར་འདུག་པས། ད་བདག་དང་མ་སེམས་
ཅན་ཐམས་ཅད་ཀྱི་རྒྱུད་ལ་འཆི་བ་མི་རྟག་པ་དྲན་པ་དང༌། ངན་འགྲོའི་སྡུག་བསྔལ་གྱིས་འཇིགས་ནས་
དཀོན་མཆོག་གསུམ་ལ་སྙིང་ནས་སྐྱབས་སུ་འགྲོ་ཞིང་ལས་འབྲས་ལ་ཡིད་ཆེས་ཀྱི་དད་པ་སྐྱེས་ནས་སྡིག་
སྤོང་དགེ་བ་ཚུལ་བཞིན་དུ་བསྒྲུབ་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་



བྱང་ཆུབ་ལམ་རིམ་བདེ་ལམ།
233
པས༑ ༑སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་
སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་
ཅད་དང་། ཁྱད་པར་སྐྱེས་བུ་ཆུང་ངུ་དང་མཐུན་མོང་བའི་ལམ་གྱི་རིམ་པའི་རྟོགས་པ་ཁྱད་པར་ཅན་སྐྱེ་
བ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་
རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་
པར་སྐྱེས་བུ་ཆུང་ངུ་དང་མཐུན་མོང་བའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། གཉིས་
པ་དངོས་གཞི་ལ་བཞི། འཆི་བ་མི་རྟག་པ་བསམ་པ། ངན་འགྲོའི་སྡུག་བསྔལ་བསམ་པ། དཀོན་མཆོག་
གསུམ་ལ་སྐྱབས་འགྲོ་སྦྱོང་བ། ལས་འབྲས་ལ་ཡིད་ཆེས་ཀྱི་དད་པ་བསྐྱེད་པའི། །དང་པོ་ནི། སྤྱི་བོར་བླ་
མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། རྙེད་པར་དཀའ་ཞིང་རྙེད་ན་དོན་ཆེ་བའི་དལ་འབྱོར་
གྱི་རྟེན་འདི་མྱུར་དུ་འཇིག་སྟེ་འཆི་བདག་ངེས་པར་འོང་ལ། དེ་ཡང་ཕྱི་ནང་གི་རྐྱེན་གང་གིས་ཀྱང་བཟློག་
ཏུ་མེད་པ་དང་། ཚེ་ལ་སྣོན་པ་མེད་ཅིང་འབྲིད་བྱེད་བར་མ་ཆད་དང་བཅས་པ་དང་། གསོན་པའི་ཚེ་ཡང་
ཆོས་བྱ་ལོང་མེད་པར་ངེས་པར་འཆི། འཆི་བར་མ་ཟད་ནམ་འཆི་ལའང་ངེས་པར་མེད་དེ། རང་ཅག་
འཛམ་བུ་གླིང་པའི་ཚེ་ལ་ངེས་པ་མེད་པ་དང་། འཆི་རྐྱེན་ཤིན་ཏུ་མང་ཞིང་གསོན་པའི་རྐྱེན་ཉུང་བ་དང་།
ལུས་ཆུའི་ལྦུ་བ་ལྟ་བུར་ཉམས་ཆུང་བས་ནམ་འཆི་ལ་ངེས་པ་མེད། འཆི་བའི་ཚེ་ཆོས་མ་གཏོགས་གང་གིས་
ཀྱང་ཕན་པ་མེད་དེ། གཉེན་བཤེས་བརྩེ་གདུང་ཇི་ལྟར་ཆེ་བས་མཐའ་བསྐོར་ཀྱང་གཅིག་ཀྱང་ཁྲིད་ས་མེད།
ཡིད་དུ་འོང་བའི་ནོར་ཀྱི་ཕུང་པོ་ཇི་སྙེད་ཡོད་ཀྱང་རྡུལ་ཕྲན་ཙམ་ཡང་ཁྱེར་ཏུ་མེད། ལྷག་ཅིག་སྐྱེས་པའི་
ཤ་རུས་ཀྱང་འབྲལ་དགོས་ན་ཚེ་འདིའི་ཕུན་ཚོགས་ལ་ཆགས་པས་ཅི་ཞིག་བྱ། འཆི་བའི་དགྲ་ནི་ངེས་པར་
འོང་ཞིང་ནམ་འོང་ལ་ངེས་པ་མེད། དེ་རིང་ཡང་འཆི་ཉེན་ཡོད་པས་འཆི་གྲབས་ཤིག་བྱ་དགོས་པས་འདུག
འཆི་གྲབས་ཀྱང་ཚེ་འདིའི་ཕུན་ཚོགས་ཐམས་ཅད་ལ་མ་ཆགས་པར་ཆོས་རྣམ་དག་ཅིག་ད་ལྟ་ཉིད་དུ་བྱའོ།
དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས། སྤྱི་བོའི་བླ་མ་



234 བྱང་ཆུབ་ལམ་རིམ་བདེ་ལམ།
ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་
ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང༌། ཁྱད་པར་
ཚེ་འདིའི་ཕུན་ཚོགས་ཐམས་ཅད་ལ་མ་ཆགས་པར་ཆོས་རྣམ་དག་ཅིག་ད་ལྟ་ཉིད་དུ་བྱེད་པ་ལ་གེགས་བྱེད་
ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་
དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་ཚེ་འདིའི་
ཕུན་ཚོགས་ཐམས་ཅད་ལ་མ་ཆགས་པར་ཆོས་རྣམ་དག་ཅིག་ད་ལྟ་ཉིད་དུ་བྱེད་ནུས་པའི་རྟོགས་པ་ཁྱད་པར་
ཅན་རང་གཞན་གྱི་རྒྱུད་ལ་སྐྱེས་པར་གྱུར། གཉིས་པ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་
འདི་ལྟར་བསམ་སྟེ། རྙེད་པར་དཀའ་ཞིང་རྙེད་ན་དོན་ཆེ་བའི་དལ་འབྱོར་ཚང་བའི་རྟེན་འདི་ཡང་མྱུར་
དུ་འཇིག་ཅིང་། ཞིག་པའི་འོག་ཏུ་མེད་དེ་མ་འགྲོ་བར་སྐྱེ་བ་ཞིག་བླང་དགོས་ལ། སྐྱེ་ས་ཡང་ངན་འགྲོ་
དང་བདེ་འགྲོ་གཉིས་ལས་མ་འདས་ཤིང་། གལ་ཏེ་ངན་འགྲོར་སྐྱེས་ན་དམྱལ་བ་པ་རྣམས་ལ་ཚ་གྲང་དང་
དེས་མཚོན་པའི་སྡུག་བསྔལ། ཡི་དྭགས་རྣམས་ལ་བཀྲེས་སྐོམ་དང་དེས་མཚོན་པའི་སྡུག་བསྔལ། དུད་
འགྲོ་རྣམས་ལ་གླེན་ཞིང་གཏིང་མུག་པ་དང་གཅིག་ལ་གཅིག་ཟ་བའི་སྡུག་བསྔལ་བསམ་གྱིས་མི་ཁྱབ་པ་ཡོད།
དེས་ན་འདི་ལྟ་བུའི་ངན་འགྲོའི་སྡུག་བསྔལ་བཟོད་གླགས་མི་འདུག་པས་རྙེད་པར་དཀའ་ཞིང་རྙེད་ན་དོན་ཆེ་
བའི་དལ་འབྱོར་ཚང་བའི་རྟེན་ཐོབ་པའི་དུས་འདིར། ངན་འགྲོའི་སྡུག་བསྔལ་མཐའ་དག་སྤངས་པའི་བླ་
མ་སངས་རྒྱས་ཀྱི་གོ་འཕང་ཞིག་ཐོབ་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ།
ཞེས་གསོལ་བ་བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་
བབས༑ ༑རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་
པའི་སྡིག་སྒྲིབ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་
ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་ངན་འགྲོའི་སྡུག་བསྔལ་མཐའ་
དག་སྤངས་པའི་བླ་མ་སངས་རྒྱས་ཀྱི་གོ་འཕང་ཞིག་ཐོབ་པར་བྱེད་པའི་རྟོགས་པ་ཁྱད་པར་ཅན་རང་གཞན་



བྱང་ཆུབ་ལམ་རིམ་བདེ་ལམ། 235
གྱི་རྒྱུད་ལ་སྐྱེས་པར་གྱུར། གསུམ་པ་ནི། སྤྱི་བོའི་བླ་མ་ལྷའི་སྐུའི་ཆ་ལས་བླ་མ་ཡི་དམ་དཀོན་མཆོག་
གསུམ་དཔའ་བོ་དཔའ་མོ་ཆོས་སྐྱོང་སྲུང་མའི་ཚོགས་ནམ་མཁའ་གང་བ་སྤྲོས་ཏེ། སྤྱི་བོའི་བླ་མ་ལྷའི་སྐུའི་
མཐའ་སྐོར་དུ་བཞུགས་པའི་སྐྱབས་ཡུལ་གསལ་ལེགས་པར་བཏབ། དེ་དག་གི་སྐུ་གསུང་ཐུགས་འཕྲིན་
ལས་དང་བཅས་ཡོན་ཏན་དྲན་བཞིན་པས། བདག་དང་མ་སེམས་ཅན་ཐམས་ཅད་སྤྱིར་འཁོར་བ་དང་ཁྱད་
པར་ངན་འགྲོའི་འཇིགས་པ་ལས་ད་ལྟ་ཉིད་དུ་སྐྱོབ་ཏུ་གསོལ་སྙམ་པའི་འདུན་པ་དང་ལྡན་པས་བླ་མ་ཡི་དམ་
དཀོན་མཆོག་གསུམ་ལ་སྐྱབས་སུ་མཆི། དཀོན་མཆོག་གསུམ་ལས་བདུད་རྩིའི་རྒྱུན་བབས། རང་གཞན་
སེམས་ཅན་ཐམས་ཅད་ལ་ཐིམ་པས། ལས་ངན་སྡིག་སྒྲིབ་ཐམས་ཅད་སྦྱངས། །དཀོན་མཆོག་གི་བྱིན་
རླབས་སེམས་ལ་ཞུགས་ནས། ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་རྒྱས་པར་གྱུར།
ཞེས་པའི་སྐྱབས་འགྲོ་ལན་བརྒྱ་སྟོང་ཁྲི་འབུམ་སོགས་བྱ་ཞིང་། དཀོན་མཆོག་གསུམ་ལ་སྐྱབས་སུ་སོང་
བའི་གནས་སྐབས་དང་མཐར་ཐུག་གི་ཕན་ཡོན་ཤེས་པའི་སྒོ་ནས་སྐྱབས་འགྲོའི་བསླབ་བྱ་རྣམས་ལ་ཚུལ་
བཞིན་དུ་བསླབ་པར་བྱའོ། །བཞི་པ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་
སྟེ༑ ༑ རྒྱལ་བའི་གསུང་རབ་ལས། རྒྱུ་དགེ་བ་སྤྱད་པ་ལ་བརྟེན་ནས་འབྲས་བུ་བདེ་བ་ཁོ་ན་འབྱུང་ཞིང་
སྡུག་བསྔལ་མི་འབྱུང་། རྒྱུ་མི་དགེ་བ་སྤྱད་པ་ལ་བརྟེན་ནས་འབྲས་བུ་སྡུག་བསྔལ་ཁོ་ན་འབྱུང་ཞིང་བདེ་
བ་མི་འབྱུང་། རྒྱུ་དགེ་སྡིག་གཉིས་ཆུང་ངུ་ལས་མ་སྤྱད་ཀྱང་། གེགས་བྱེད་དང་མ་ཕྲད་ན་འབྲས་བུ་ཤིན་
ཏུ་ཆེ་བ་འབྱུང་། རྒྱུ་དགེ་སྡིག་གཉིས་མ་སྤྱད་ན་འབྲས་བུ་བདེ་སྡུག་མྱོང་བ་མེད་ཅིང་རྒྱུ་དགེ་སྡིག་གཉིས་
སྤྱད་པ་གེགས་བྱེད་དང་མ་ཕྲད་ན། ལས་བྱས་པ་ཆུད་མི་ཟ་བས་འབྲས་བུ་བདེ་སྡུག་གཉིས་ངེས་པར་འབྱིན་
དེ་ཡང་ཞིང་དང་། བསམ་པ་དང༌། དངོས་པོ་དང་། རྟེན་གྱི་སྒོ་ནས་སྟོབས་ཆེ་བར་གསུངས་པ་ལ་ཡིད་
ཆེས་ཀྱི་དད་པ་བསྐྱེད་ནས། དགེ་བ་བཅུ་ལ་སོགས་པའི་དགེ་བ་ཕྲ་མོ་ནས་སྒྲུབ་ཅིང་། མི་དགེ་བ་བཅུ་ལ་
སོགས་པའི་མི་དགེ་བ་ཕྲ་མོས་ཀྱང་སྒོ་གསུམ་ལ་མ་གོས་པའི་བླང་དོར་ལ་འབད་པར་བྱའོ། །དེ་ལྟར་བྱེད་
ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས། །སྤྱི་བོའི་བླ་མ་ལྷའི་སྐུའི་ཆ་



236 བྱང་ཆུབ་ལམ་རིམ་བདེ་ལམ།
ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་
སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་ལས་འབྲས་
ལ་ཡིད་ཆེས་ཀྱི་དད་པ་བསྐྱེད་ནས་དཀར་ནག་གི་ལས་ལ་བླང་དོར་ཚུལ་བཞིན་དུ་བྱེད་པ་ལ་གེགས་བྱེད་ཀྱི་
སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར།
ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་ལས་འབྲས་ལ་ཡིད་
ཆེས་ཀྱི་དད་པ་བསྐྱེད་ནས་སྡིག་སྤོང་དགེ་བ་ཚུལ་བཞིན་དུ་སྒྲུབ་པའི་རྟོགས་པ་ཁྱད་པར་ཅན་རང་གཞན་གྱི་
རྒྱུད་ལ་སྐྱེས་པར་གྱུར། དེ་ལྟར་འབད་ཀྱང་གཉེན་པོ་སྟོབས་ཆུང་ཉོན་མོངས་སྟོབས་ཆེ་བས་རྒྱུ་ལ་མི་དགེ་
བས་གོས་ན་སྟོབས་བཞིའི་བཤགས་བསྡོམ་ལ་འབད་པར་བྱའོ། །གསུམ་པ་མཇུག་ཏུ་ཇི་ལྟར་བྱ་བ་ནི་སྔར་
བཞིན་ཡིན་ལ། གཉིས་པ་ཐུན་མཚམས་སུ་ཡང་སྐྱེས་བུ་ཆུང་ངུ་དང་ཐུན་མོང་པའི་ཆོས་སྐོར་སྟོན་པའི་
གསུང་རབ་དགོངས་འགྲེལ་དང་བཅས་པ་བལྟ་བ་སོགས་སྔར་བཞིན་ནོ། སྐྱེས་བུ་ཆུང་ངུ་དང་ཐུན་མོང་
བའི་ལམ་གྱི་རིམ་པ་ལ་བློ་སྦྱོང་བ་བཤད་ཟིན་ཏོ།། ༈ །།གཉིས་པ་སྐྱེས་བུ་འབྲིང་དང་ཐུན་མོང་བའི་ལམ་
གྱི་རིམ་པ་ལ་བློ་སྦྱོང་བ་ལ་གཉིས། ཐར་པ་དོན་གཉེར་གྱི་བློ་བསྐྱེད་པ་དང་། ཐར་པར་འགྲོ་བའི་ལམ་
གྱི་རང་བཞིན་གཏན་ལ་དབབ་པའོ། དང་པོ་ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་
སུ་ཇི་ལྟར་བྱ་བའི་ཚུལ་ལོ། དང་པོ་ལ་སྦྱོར་དངོས་མཇུག་གསུམ་ལས། དང་པོ་སྦྱོར་བ་ནི། སྐྱབས་གནས་
ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །ཞེས་པ་ཡན་ཆད་སྔར་
བཞིན་ཡིན་ལ། དེ་ནས་བདག་དང་མ་སེམས་ཅན་ཐམས་ཅད་འཁོར་བར་སྐྱེས་ནས་ཡུན་རིང་ལ་ཤུགས་
དྲག་པའི་སྡུག་བསྔལ་སྣ་ཚོགས་ཤིག་མྱོང་བ་འདི། འཁོར་བ་མཐའ་དག་སྡུག་བསྔལ་གྱི་རང་བཞིན་དུ་ཤེས་
ནས་དེ་ལས་ཐར་འདོད་ཀྱི་བློ་ཤུགས་དྲག་མ་སྐྱེས་པས་ལན་པར་འདུག་པས། ད་བདག་དང་མ་སེམས་
ཅན་ཐམས་ཅད་ཀྱི་རྒྱུད་ལ་འཁོར་བ་མཐའ་དག་སྡུག་བསྔལ་གྱི་རང་བཞིན་དུ་ཤེས་ནས་དེ་ལས་ཐར་འདོད་
ཀྱི་བློ་ཤུགས་དྲག་སྐྱེ་བར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས། སྤྱི་བོའི་བླ་



བྱང་ཆུབ་ལམ་རིམ་བདེ་ལམ། 237
མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་
ཅད་ཀྱི་ལུས་སེམས་ལ་ཞུགས་པས་ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང༌། ཁྱད་པར་
འཁོར་བ་མཐའ་དག་སྡུག་བསྔལ་གྱི་རང་བཞིན་དུ་ཤེས་ནས་དེ་ལས་ཐར་འདོད་ཀྱི་བློ་ཤུགས་དྲག་སྐྱེ་བ་ལ་
གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་
བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་
པར་འཁོར་བ་མཐའ་དག་སྡུག་བསྔལ་གྱི་རང་བཞིན་དུ་ཤེས་ནས་དེ་ལས་ཐར་འདོད་ཀྱི་བློ་ཤུགས་དྲག་རང་
གཞན་གྱི་རྒྱུད་ལ་སྐྱེས་པར་གྱུར། གཉིས་པ་དངོས་གཞི་ལ་གཉིས། འཁོར་བ་སྤྱིའི་སྡུག་བསྔལ་བསམ་
པ་དང་། སོ་སོའི་སྡུག་བསྔལ་བསམ་པའོ། །དང་པོ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་
འདི་ལྟར་བསམ་སྟེ། བདག་གིས་མི་དགེ་བཅུ་སྤོང་གི་ཚུལ་ཁྲིམས་ལ་ཚུལ་བཞིན་དུ་བསླབས་པས། ངན་
འགྲོའི་སྡུག་བསྔལ་ལས་འདས་པའི་བདེ་འགྲོའི་གོ་འཕང་ཞིག་ཐོབ་ཀྱང་། སྡུག་བསྔལ་རྩ་བ་ནས་སྤངས་
པའི་ཐར་པ་ཞིག་མ་ཐོབ་ན་བདེ་བའི་སྐབས་སྐད་ཅིག་ཀྱང་མི་འདུག་སྟེ། དཔེར་ན་མི་ནག་ཅན་ཞིག་ཟླ་བ་
གཅིག་ནས་གསོད་པར་ངེས་ལ། དེའི་བར་དུ་ཡང་ཉི་མ་རེ་རེ་བཞིན་ཁྲིམས་ཀྱི་ལ་ཆ་མེས་བཞུས་པའི་ཐིགས་
དང་༑ ༑དབྱུག་པས་བསྣུན་པ་སོགས་ཀྱི་སྡུག་བསྔལ་དྲག་པོ་མྱོང་བ་ལ། འགའ་ཞིག་གི་ངོ་ཆེན་སོགས་
ཀྱིས་ད་ལྟ་དབྱུག་པས་བསྣུན་པའི་སྡུག་བསྔལ་མེད་ཀྱང་། དེ་ནི་ཉི་མ་རེ་རེ་བཞིན་གསོད་པའི་སྡུག་བསྔལ་
ལ་ཇེ་ཉེར་འགྲོ་བས་བདེ་བའི་བློ་ཅུང་ཟད་ཀྱང་མེད་པ་བཞིན་དུ། སྡུག་བསྔལ་རྩ་བ་ནས་སྤངས་པའི་ཐར་
པ་མ་ཐོབ་ཕྱིན། བདེ་འགྲོའི་གོ་འཕང་ཅི་འདྲ་ཞིག་ཐོབ་ཀྱང་སྔར་བྱས་ཀྱི་ལས་བཟང་པོའི་འཕེན་པ་ཟད་
ནས་ངན་སོང་གསུམ་དུ་ལྷུང་སྟེ། ཡུན་རིང་ལ་ཤུགས་དྲག་པའི་སྡུག་བསྔལ་སྣ་ཚོགས་པ་ཞིག་མྱོང་དགོས་
པར་འདུག གཞན་ཡང་འཁོར་བ་འདིར་ལས་ཉོན་གྱི་དབང་གིས་སྐྱེ་བ་ཞིག་བླངས་ཕྱིན་ཆད་སྡུག་བསྔལ་
གྱི་རང་བཞིན་ལས་མ་འདས་ཏེ། དགྲ་གཉེན་དུ་འགྱུར་བ་དང་གཉེན་ཡང་དགྲར་འགྱུར་བས་ཕན་གནོད་
བྱེད་པ་ལ་ཡིད་བརྟན་ནི་མེད། འཁོར་བའི་བདེ་བ་ཇི་ཙམ་སྤྱད་ཀྱང་ངོམ་པའི་མཐའ་མེད་པར་མ་ཟད་ཆགས་



238 བྱང་ཆུབ་ལམ་རིམ་བདེ་ལམ།
པ་རྒྱས་པར་བྱས་ཏེ་སྡུག་བསྔལ་མི་ཟད་པ་དུ་མ་ནི་འདྲེན་པར་བྱེད། ལུས་བཟང་པོ་ཅི་ཙམ་ཐོབ་ཀྱང་ཡང་
དང་ཡང་དུ་འདོར་དགོས་པས་ལུས་ཐོབ་པ་ལ་ཡིད་བརྟན་ནི་མེད། ཐོག་མ་མེད་པ་ནས་ཡང་དང་ཡང་དུ་
ཉིང་མཚམས་སྦྱར་བས་སྐྱེ་བའི་མཐའ་མངོན་པ་ནི་མེད། འཁོར་བའི་ཕུན་ཚོགས་ཇི་ཙམ་ཐོབ་ཀྱང་མཐར་
ངེས་པར་འདོར་དགོས་པས་ཕུན་ཚོགས་ཐོབ་པ་ལ་ཡིད་བརྟན་ནི་མེད། རང་ཉིད་གཅིག་པུར་གྲོགས་མེད་
པར་འཇིག་རྟེན་ཕ་རོལ་ཏུ་འགྲོ་དགོས་པས་གྲོགས་ལ་ཡིད་བརྟན་ནི་མེད། དེས་ན་བདག་གིས་རྙེད་པར་དཀའ་
ཞིང་རྙེད་ན་དོན་ཆེ་བའི་དལ་འབྱོར་ཐོབ་པའི་དུས་འདིར། འཁོར་བའི་སྡུག་བསྔལ་མཐའ་དག་སྦྱངས་
པའི་བླ་མ་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱའོ། །དེ་ལྟར་བྱེད་ནུས་པར་བླ་མ་
ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་
སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་
པས༑ ༑ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་འཁོར་བའི་སྡུག་བསྔལ་མཐའ་
དག་སྤངས་པའི་བླ་མ་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱེད་པ་གེགས་བྱེད་ཀྱི་སྡིག་
སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར།
ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་འཁོར་བའི་སྡུག་
བསྔལ་མཐའ་དག་སྤངས་པའི་བླ་མ་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱེད་པའི་རྟོགས་
པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། །གཉིས་པ་འཁོར་བ་སོ་སོའི་སྡུག་བསྔལ་བསམ་
པ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། ཉེར་ལེན་གྱི་ཕུང་པོ་ཞིག་གྲུབ་
ཕྱིན་ཆད་སྡུག་བསྔལ་གྱི་རང་བཞིན་ལས་མ་འདས་ཏེ། ངན་སོང་གསུམ་ལྟ་སྨོས་ཀྱང་ཅི་དགོས། མིའི་
ཉེར་ལེན་གྱི་ཕུང་པོ་གྲུབ་པ་ལ་བརྟེན་ནས། བཀྲེས་སྐོམ་དང་། འཚོལ་འགྲོ་དང་གཉེན་སྡུག་པ་དང་བྲལ་
པ་དང་། དགྲ་མི་སྡུག་པ་དང་ཕྲད་པ་དང༌། འདོད་པའི་དངོས་པོ་བཙལ་ཀྱང་མི་རྙེད་ཅིང་། མི་འདོད་པ་
ཐོག་ཏུ་བབས་པ་དང་། སྐྱེ་རྒ་ན་འཆི་སོགས་ཀྱི་སྡུག་བསྔལ་མྱོང་། ལྷ་མ་ཡིན་གྱི་ཉེར་ལེན་གྱི་ཕུང་པོ་གྲུབ་



བྱང་ཆུབ་ལམ་རིམ་བདེ་ལམ། 239
པ་ལ་བརྟེན་ནས། ལྷའི་དཔལ་འབྱོར་མི་བཟོད་པའི་ཕྲག་དོག་གིས་ཡིད་གདུངས་པའི་སྡུག་བསྔལ་དང༌།
དེ་ལ་བརྟེན་ནས་ལུས་ཐོག་ཏུ་བབས་པའི་སྡུག་བསྔལ་མྱོང་། འདོད་ལྷའི་ཉེར་ལེན་གྱི་ཕུང་པོ་གྲུབ་པ་ལ་བརྟེན་
ནས༑ ༑ལྷ་མ་ཡིན་རྣམས་དང་འཐབ་པ་ན། ཡན་ལག་བཅད་པ་དང་། ལུས་བྲལ་བ་དང་། གསོད་པ་
སོགས་ཀྱི་སྡུག་བསྔལ་དང༌། མི་འདོད་བཞིན་དུ་འཆི་ལྟས་ལྔ་ཕོག་སྟེ། ལྷའི་དཔལ་འབྱོར་དང་བྲལ་ནས།
ངན་སོང་གི་སྡུག་བསྔལ་མྱོང་དགོས་པར་ཤེས་པའི་སྡུག་བསྔལ་དང་། ཁམས་གོང་མ་གཉིས་ཀྱི་ཉེར་ལེན་
གྱི་ཕུང་པོ་གྲུབ་ཀྱང་གནས་པ་ལ་རང་དབང་མ་ཐོབ་པས། སྔར་གྱི་ལས་བཟང་པོའི་འཕེན་པ་ཟད་ནས་ངན་
སོང་དུ་ལྷུང་བའི་སྡུག་བསྔལ་དཔག་ཏུ་མེད་པ་ཡོད། མདོར་ན་ཉེར་ལེན་གྱི་ཕུང་པོ་འདིས་ཚེ་འདིའི་སྐྱེ་རྒ་
ན་འཆི་སོགས་ཀྱི་རྟེན་བྱེད་ཅིང་། སྡུག་བསྔལ་གྱི་སྡུག་བསྔལ་དང་། འགྱུར་བའི་སྡུག་བསྔལ་གཉིས་འདི་
ཕྱི་གཉིས་ཀར་འདྲེན་པར་བྱེད། ཉེར་ལེན་གྱི་ཕུང་པོ་རང་གྲུབ་ཙམ་ནས་ལས་ཉོན་གྱི་གཞན་དབང་ཅན་
གྱི་འདུ་བྱེད་ཀྱི་ཕུང་པོའི་རང་བཞིན་ཅན་དུ་གྲུབ་པ་ཡིན་ནོ། །དེས་ན་ཉེར་ལེན་གྱི་ཕུང་པོའི་རང་བཞིན་ཅན་
གྱི་འཁོར་བ་ལས་གྲོལ་བའི་བླ་མ་སངས་རྒྱས་ཀྱི་གོ་འཕང་ཅི་ནས་ཀྱང་ཐོབ་པར་བྱའོ། །དེ་ལྟར་བྱེད་ནུས་
པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་
བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་
ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་ཉེར་ལེན་གྱི་ཕུང་
པོའི་རང་བཞིན་ཅན་གྱི་འཁོར་བ་ལས་གྲོལ་བའི་བླ་མ་སངས་རྒྱས་ཀྱི་གོ་འཕང་ཅི་ནས་ཀྱང་ཐོབ་པར་བྱེད་
པ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་
བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་
པར་ཉེར་ལེན་གྱི་ཕུང་པོའི་རང་བཞིན་ཅན་གྱི་འཁོར་བ་ལས་གྲོལ་བའི་བླ་མ་སངས་རྒྱས་ཀྱི་གོ་འཕང་ཅི་ནས་
ཀྱང་ཐོབ་པར་བྱེད་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། གསུམ་པ་མཇུག་
ཏུ་ཇི་ལྟར་བྱ་བ་ནི་སྔར་བཞིན་ཡིན་ལ། གཉིས་པ་ཐུན་མཚམས་སུ་ཡང་འཁོར་བ་མཐའ་དག་སྡུག་བསྔལ་



240 བྱང་ཆུབ་ལམ་རིམ་བདེ་ལམ།
གྱི་རང་བཞིན་ཅན་དུ་སྟོན་པའི་གསུང་རབ་དགོངས་འགྲེལ་དང་བཅས་པ་བལྟ་བ་སོགས་ནི་སྔར་བཞིན་ནོ།
གཉིས་ཐར་པར་འགྲོ་བའི་ལམ་གྱི་རང་བཞིན་གཏན་ལ་དབབ་པ་ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་
བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། དང་པོ་ལ་སྦྱོར་དངོས་མཇུག་གསུམ་ལས། དང་པོ་
སྦྱོར་བ་ནི། སྐྱབས་གནས་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས།
ཞེས་པ་ཡན་ཆད་སྔར་བཞིན་ཡིན་ལ། དེ་ནས་བདག་དང་མ་སེམས་ཅན་ཐམས་ཅད་འཁོར་བར་སྐྱེས་ནས་
ཡུན་རིང་ལ་ཤུགས་དྲག་པའི་སྡུག་བསྔལ་སྣ་ཚོགས་པ་ཞིག་མྱོང་བ་འདི་ཐར་པ་དོན་གཉེར་གྱི་བློ་བསྐྱེད་ནས་
ལམ་བསླབ་པ་གསུམ་ལ་ཚུལ་བཞིན་མ་བསླབས་པས་ལན་པར་འདུག་པས། ད་བདག་དང་མ་སེམས་ཅན་
ཐམས་ཅད་ཀྱིས་ཐར་པ་དོན་གཉེར་གྱི་བློ་བསྐྱེད་ནས་ལམ་བསླབ་པ་གསུམ་ལ་ཚུལ་བཞིན་སློབ་ནུས་པར་
བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་བདུད་
རྩིསྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་
པས༑ ༑ཐོག་མེད་ནས་བསགས་པའིསྡིག་སྒྲིབ་ཐམས་ཅད་དང་། ཁྱད་པར་ཐར་པ་དོན་གཉེར་གྱི་བློ་བསྐྱེད་
ནས་ལམ་བསླབ་པ་གསུམ་ལ་ཚུལ་བཞིན་དུ་སློབ་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་
ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་
པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་ཐར་པ་དོན་གཉེར་གྱི་བློ་བསྐྱེད་ནས་ལམ་བསླབ་
པ་གསུམ་ལ་ཚུལ་བཞིན་སློབ་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར༔ གཉིས་
པ་དངོས་གཞི་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། ཤེས་པ་ཁོ་རང་གི་
ངོས་ནས་ལུང་མ་བསྟན་ཡིན་པ་ལ། དང་པོར་བདག་དང་བདག་གི་བ་ལ་དམིགས་ནས་རང་བཞིན་གྱིས་
གྲུབ་པར་འཛིན་པའི་བློ་སྐྱེ། དེས་བདག་ཏུ་བཟུང་བ་ལ་བརྟེན་ནས། རང་ཕྱོགས་ལ་ཆགས་པ་དང་། གཞན་
ཕྱོགས་ལ་སྡང་བ་དང་། གཞན་ཕྱོགས་ལ་སྡང་བ་དང༌། གཞན་ལས་མཆོག་འཛིན་གྱི་ང་རྒྱལ་ལ་སོགས་
པའི་ལྟ་ལོག་རྣམས་སྐྱེ། དེ་ལ་བརྟེན་ནས་བདག་མེད་པ་སྟོན་པའི་སྟོན་པ་དང་། དེས་བསྟན་པའི་ལས་འབྲས་



བྱང་ཆུབ་ལམ་རིམ་བདེ་ལམ།
241
དང་༑ ༑བདེན་བཞི་དང༌། དཀོན་མཆོག་གསུམ་སོགས་མེད་པར་འཛིན་པའི་ལོག་ལྟ་དང་ཐེ་ཚོམ་རྣམས་
སྐྱེ༑ ༑དེ་ལ་བརྟེན་ནས་ཉོན་མོངས་གཞན་རྣམས་རྒྱས། དེའི་དབང་གིས་ལས་བསགས་ནས་འཁོར་བར་
མི་འདོད་བཞིན་དུ་སྡུག་བསྔལ་སྣ་ཚོགས་མྱོང་བ་འདི་བྱུང་འདུག །དེས་ན་སྡུག་བསྔལ་ཐམས་ཅད་ཀྱི་རྩ་
བ་མཐར་གཏུགས་ན་མ་རིག་པར་འདུག་པས། འཁོར་བའི་སྡུག་བསྔལ་ཐམས་ཅད་རྩ་བ་ནས་སྤངས་པའི་
བླ་མ་སངས་རྒྱས་ཀྱི་གོ་འཕང་ཞིག་ཅི་ནས་ཀྱང་ཐོབ་པར་བྱ། དེའི་ཕྱིར་དུ་ལམ་བསླབ་པ་རིན་པོ་ཆེ་གསུམ་
ལ་ཚུལ་བཞིན་དུ་བསླབ་པར་བྱའོ། །ཁྱད་པར་བསྲུངས་ན་ཕན་ཡོན་ཆེ་ཞིང་མ་བསྲུངས་ན་ཉེས་དམིགས་
ཤིན་ཏུ་ཆེ་བར་འདུག་པས། བདག་གིས་ཇི་ལྟར་ཁས་བླངས་པའི་ཚུལ་ཁྲིམས་སྲོག་གི་ཕྱིར་ཡང་མི་བཏང་
བར་ཚུལ་བཞིན་དུ་བསྲུང་བར་བྱའོ། །དེ་ཡང་མི་ཤེས་པ་ལྟུང་བ་འབྱུང་བའི་སྒོ་ཡིན་པས་དེའི་གཉེན་པོར་
བསླབ་བྱ་རྣམས་ཉན་ནས་ཤེས་པར་བྱ། མ་གུས་པ་ལྟུང་བ་འབྱུང་བའི་སྒོ་ཡིན་པས། དེའི་གཉེན་པོར་
སྟོན་པ་དང་། དེས་བཅས་པའི་བསླབ་པ་དང་། བསླབ་པ་དེ་ལ་ཚུལ་བཞིན་དུ་སློབ་པའི་གྲོགས་ཚངས་པ་
ཚུངས་པར་སྤྱོད་པ་རྣམས་ལ་གུས་པར་བྱ། བག་མེད་པ་ལྟུང་བ་འབྱུང་བའི་སྒོ་ཡིན་པས་དེའི་གཉེན་པོར་
དྲན་ཤེས་ངོ་ཚ་ཁྲེལ་ཡོད་བསྐྱེད་ནས་བག་དང་ལྡན་པར་བྱ། ཉོན་མོངས་མང་བ་ལྟུང་བ་འབྱུང་བའི་སྒོ་ཡིན་
པས༑ ༑འདོད་ཆགས་ཀྱི་གཉེན་པོར་མི་སྡུག་པ་དང་། ཞེ་སྡང་གི་གཉེན་པོར་བྱམས་པ་དང་། གཏི་མུག་
གི་གཉེན་པོར་རྟེན་ཅིང་འབྲེལ་བར་འབྱུང་བ་སོགས་བསྒོམས་ནས། ཉེས་པ་རྣམས་ཀྱིས་མ་གོས་པའི་ཚུལ་
ཁྲིམས་རྣམས་པར་དག་པ་ལ་ཚུལ་བཞིན་དུ་བསླབ་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་
བརླབ་ཏུ་གསོལ། ཞེས་གསོལ་བ་བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་
དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་
མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་ཐར་པ་དོན་གཉེར་གྱི་བློ་བསྐྱེད་ནས་ལམ་
བསླབ་པ་གསུམ་ལ་ཚུལ་བཞིན་སློབ་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས།
ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་



242 བྱང་ཆུབ་ལམ་རིམ་བདེ་ལམ།
ཅད་འཕེལ་ཞིང་རྒྱས། ཁྱད་པར་ཐར་པ་དོན་གཉེར་གྱི་བློ་བསྐྱེད་ནས་ལམ་བསླབ་པ་གསུམ་ལ་ཚུལ་བཞིན་
དུ་སློབ་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། གསུམ་པ་མཇུག་ཏུ་ཇི་ལྟར་
བྱ་བ་ནི་སྔར་བཞིན་ཡིན་ལ། གཉིས་པ་ཐུན་མཚམས་སུ་སོ་སོར་ཐར་པའི་དབང་དུ་བྱས་པའི་བསླབ་བྱ་
རྣམས་བལྟ་བ་སོགས་ནི་སྔར་བཞིན་ནོ། །སྐྱེས་བུ་འབྲིང་དང་མཐུན་མོང་བའི་ལམ་གྱི་རིམ་པ་ལ་བློ་སྦྱོང་
བ་བཤད་ཟིན་ཏོ།། ༈ །།གསུམ་པ་སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱང་བ་ལ་གཉིས། བྱང་ཆུབ་
ཏུ་སེམས་བསྐྱེད་ཚུལ་དང་། སེམས་བསྐྱེད་ནས་སྤྱོད་པ་ལ་སློབ་ཚུལ་ལོ། །དང་པོ་ལ་གཉིས། བྱང་ཆུབ་
ཏུ་སེམས་བསྐྱེད་པ་དངོས་དང༌། སེམས་བསྐྱེད་ཆོ་གས་བཟུང་བའི་ཚུལ་ལོ། །དང་པོ་ལ་གཉིས། རྒྱུ་
འབྲས་མན་ངག་བདུན་གྱི་སྒོ་ནས་བྱང་ཆུབ་ཏུ་སེམས་བསྐྱེད་ཚུལ་དང་། བདག་གཞན་མཉམ་བརྗེའི་སྒོ་
ནས་བྱང་ཆུབ་ཏུ་སེམས་བསྐྱེད་ཚུལ་ལོ། །དང་པོ་ནི། སྔོན་དུ་སེམས་ཅན་ཐམས་ཅད་ལ་སེམས་སྙོམས་
པ་བསྒྲུབས་ཏེ། མར་ཤེས་ནས་བྱང་ཆུབ་ཀྱི་བར་བསྒོམ་པ་ཡིན་པས་འདི་ལ་གཉིས། ཐུན་གྱི་ངོ་བོ་ལ་ཇི་
ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། དང་པོ་ལ་སྦྱོར་དངོས་མཇུག་གསུམ་ལས།
དང་པོ་སྦྱོར་བ་ནི། སྐྱབས་གནས་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་
འདེབས༑ ༑ཞེས་པ་ཡན་ཆད་སྔར་བཞིན་ཡིན་ལ། བདག་དང་མ་སེམས་ཅན་ཐམས་ཅད་ཀྱི་རྒྱུད་ལ།
སེམས་ཅན་ཐམས་ཅད་ལ་ཉེ་རིང་ཆགས་སྡང་དང་བྲལ་བའི་སེམས་སྙོམས་པ་དང་མར་ཤེས་དྲིན་དྲན་དྲིན་
གཟོ་བྱམས་སྙིང་རྗེ་བྱང་ཆུབ་ཀྱི་སེམས་ཀྱི་རྟོགས་པ་ཁྱད་པར་ཅན་སྐྱེ་བར་བླ་མ་ལྷས་བྱིན་གྱི་བརླབ་ཏུ་གསོལ།
ཞེས་གསོལ་བ་བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་
བབས༑ ༑རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་
པའི་སྡིག་སྒྲིབ་ཐམས་ཅད་དང་། ཁྱད་པར་སེམས་ཅན་ཐམས་ཅད་ལ་ཉེ་རིང་ཆགས་སྡང་དང་བྲལ་བའི་
སེམས་སྙོམས་པ་སོགས་སྐྱེ་བ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་
དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་



བྱང་ཆུབ་ལམ་རིམ་བདེ་ལམ། 243
འཕེལ་ཞིང་རྒྱས། ཁྱད་པར་སེམས་ཅན་ཐམས་ཅད་ལ་ཉེ་རིང་ཆགས་སྡང་དང་བྲལ་བའི་སེམས་སྙོམས་
པ་སོགས་ཀྱི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། གཉིས་པ་དངོས་གཞི་ནི། སྤྱི་
བོར་བླ་མ་ལྷ་བསྒོམ་བཞིན་པའི་ངང་ནས། ཕན་གནོད་གང་ཡང་མ་བྱས་པའི་བར་མའི་སེམས་ཅན་གཅིག་
མདུན་དུ་གསལ་བར་དམིགས་ནས། འདིའི་ངོས་ནས་བདེ་བ་འདོད་ཅིང་སྡུག་བསྔལ་མི་འདོད་པས། རེས་
འགའ་ནི་ཉེ་བར་བཟུང་ནས་ཕན་འདོགས་པ་དང་། རེས་འགའ་ནི་རིང་བར་བཟུང་ནས་གནོད་པ་སྐྱེལ་བའི་
ཆ་གཉིས་མི་བྱ་བར་ཉེ་རིང་ཆགས་སྡང་དང་བྲལ་བའི་སེམས་སྙོམས་པ་ཞིག་བྱའོ། །དེ་ལྟར་བྱེད་ནུས་
པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་
རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་
པས༑ ༑ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་བར་མའི་སེམས་ཅན་འདི་
ལ་ཉེ་རིང་ཆགས་སྡང་དང་བྲལ་བའི་སེམས་སྙོམས་པ་སྐྱེ་བ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་
པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་
སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་བར་མའི་སེམས་ཅན་འདི་ལ་ཉེ་རིང་ཆགས་
སྡང་དང་བྲལ་བའི་སེམས་སྙོམས་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། དེ་
ལ་སེམས་སྙོམས་པ་ན་ཡིད་དུ་འོང་ངོ་ཤེས་པའི་སེམས་ཅན་གཅིག་མདུན་དུ་གསལ་བར་དམིགས་ནས་སེམས་
སྙོམས་པ་སྒོམ་པར་བྱེད། དེ་ལ་སེམས་མི་སྙོམས་པ་ནི་ཆགས་པའི་དབང་གིས་ཡིན་པར་འདུག སྔར་
ཡང་ཡིད་དུ་འོང་བ་ལ་སྲེད་པས་འཁོར་བར་སྐྱེས་པ་ཡིན་སྙམ་དུ་སྲེད་པ་བཀག་ནས་སྒོམ་པར་བྱེད། དེ་
ལ་སེམས་སྙོམས་པ་ན་མ་ལྟ་བུའི་ཆེས་ཡིད་དུ་འོང་བའི་སེམས་ཅན་གཅིག་དང་དགྲ་ལྟ་བུའི་ཆེས་ཡིད་དུ་མི་
འོང་བའི་སེམས་ཅན་གཅིག་སྟེ་གཉིས་མདུན་དུ་གསལ་བར་དམིགས་ནས། འདི་གཉིས་ཀྱིས་ངོས་ནས་
བདེ་བ་འདོད་ཅིང་། སྡུག་བསྔལ་མི་འདོད་པར་མཚུངས་ལ། རང་གི་ངོས་ནས་ནི་ད་ལྟ་གཉེན་དུ་བཟུང་
བ་འདིས་ཀྱང་འཁོར་བ་ཐོག་མ་མེད་པ་ནས་དགྲའི་གཙོ་བོ་བྱས་པ་ལ་གྲངས་ཀྱིས་མི་ཆོད། ད་ལྟ་དགྲར་



244 བྱང་ཆུབ་ལམ་རིམ་བདེ་ལམ།
བཟུང་བ་འདིས་ཀྱང་འཁོར་བ་ཐོག་མ་མེད་པ་ནས་མ་བྱས་ཏེ་བརྩེ་བས་བསྐྱངས་པ་ལ་གྲངས་ཀྱིས་མི་ཆོད་
པས༑ །གང་ལ་ནི་ཆགས་པར་བྱ། གང་ལ་ནི་སྔང་བར་བྱ། ཉེ་རིང་ཆགས་སྡང་དང་བྲལ་བའི་སེམས་
སྙོམས་པ་ཞིག་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེསགསོལ་བ་བཏབ་
པས་སྤྱི་བོར་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབ། རང་གཞན་སེམས་
ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་།
ཁྱད་པར་དགྲ་གཉེན་འདི་གཉིས་ལ་ཉེ་རིང་ཆགས་སྡང་དང་བྲལ་བའི་སེམས་སྙོམས་པསྐྱེ་བ་ལ་གེགས་བྱེད་
ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུསདྭངས་གསལ་འོད་ཀྱི་རང་བཞིན་ཅན་དུ་
གྱུར༑ ༑ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དགྲ་གཉེན་
འདི་གཉིས་ལ་ཉེ་རིང་ཆགས་སྡང་དང་བྲལ་བའི་སེམས་སྙོམས་པའི་རྟོགས་པ་ཁྱད་པར་ཅན་རང་གཞན་
གྱི་རྒྱུད་ལ་སྐྱེས་པར་གྱུར། དེ་ལ་སེམས་སྙོམས་པ་ན་སེམསཅན་ཐམས་ཅད་ལ་སེམས་སྙོམས་པ་སྒོམ་
པར་བྱེད། དེའི་ཚུལ་ནི་སེམས་ཅན་ཐམས་ཅད་ཀྱི་ངོས་ནས་བདེ་བ་འདོད་ཅིང་། སྡུག་བསྔལ་མི་འདོད་
པར་མཚུངས་ལ། རང་གི་ངོས་ནས་ནི་སེམས་ཅན་ཐམས་ཅད་གཉེན་ཡིན་པས། འགའ་ཞིག་ལ་ཉེ་བཟུང་
ནས་ཕན་འདོགས་པ་དང་། འགའ་ཞིག་ལ་རིང་བར་བཟུང་ནས་གནོད་པ་སྐྱེལ་བའི་ཆ་གཉིས་མི་བྱ་བར་
ཉེ་རིང་ཆགསསྡང་དང་བྲལ་བའི་སེམས་སྙོམས་པོ་ཞིག་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་
བརླབ་ཏུ་གསོལ། ཞེས་གསོལ་བ་བཏབ་པས་སྤྱི་བའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་
བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོགས་
མེད་ནས་བསགསཔའི་སྡིག་སྒྲིབ་ཐམས་ཅད་དང་། ཁྱད་པར་སེམས་ཅན་ཐམས་ཅད་ལ་ཉེ་རིང་ཆགས་
སྡང་དང་བྲལ་བའི་སེམས་སྙོམས་པ་སྐྱེ་བ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་
སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་
ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་སེམས་ཅན་ཐམས་ཅད་ལ་ཉེ་རིང་ཆགས་སྡང་དང་བྲལ་



བྱང་ཆུབ་ལམ་རིམ་བདེ་ལམ། 245
བའི་སེམས་སྙོམས་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། དེ་རྗེས་མར་ཤེས་
ནས་བྱང་ཆུབ་ཀྱི་སེམས་ཀྱི་བར་བསྒོམ་ཚུལ་ནི། སྤྱི་བོར་བླ་ལྷ་བསྒོམ་བཞིན་པའི་ངང་ནས་འདི་ལྟར་བསམ་
སྟེ༑ ༑འོ་ན་སེམས་ཅན་ཐམས་ཅད་བདག་གི་གཉེན་ཡིན་པའི་རྒྱུ་མཚན་ཇི་ལྟར་ཡིན་ཞེ་ན། འཁོར་བ་
ལ་ཐོག་མ་མེད་པས་བདག་གི་སྐྱེ་བ་ལ་ཡང་ཐོག་མ་མེད་ཅིང་། སྐྱེ་བ་གཅིག་ནས་གཅིག་ཏུ་བརྒྱུད་དེ་ཡུལ་
ཕྱོགསདང་ས་ཕྱོགས་འདིར་མ་སྐྱེས་བྱ་བ་གཅིག་ཀྱང་མེད། སྐྱེས་པ་ལ་གྲངསཀྱིས་མི་ཆོད། སེམས་
ཅན་འདིའི་ལུས་མ་བླངས་བྱ་བ་གཅིག་ཀྱང་མེད། བླངས་པ་ལ་གྲངས་ཀྱིས་མི་ཆོད། སེམས་ཅན་འདིས་
བདག་གི་མ་མ་བྱས་བྱ་བ་གཅིག་ཀྱང་མེད། བྱས་པ་ལ་གྲངས་ཀྱིས་མི་ཆོད། སེམས་ཅན་རེ་རེས་ཀྱང་
མིའི་རྟེན་ལ་བདག་གི་མ་མ་བྱས་བྱ་བ་གཅིག་ཀྱང་མེད། བྱས་པ་ལ་གྲངས་ཀྱིས་མི་ཆོད་ཅིང་། ད་དུང་
ཡང་བྱེད་པརའགྱུར། དེས་ན་དྲིན་གྱིས་བསྐྱངས་པའི་མ་ཅིས་ཀྱང་ཡིན་སྙམ་དུ་བསམ་མོ། །འོ་ན་སེམས་
ཅན་ལ་གྲངས་མེད་པས་སེམས་ཅན་ཐམས་ཅད་རང་བདག་གི་མ་མ་ཡིན་ནོ་སྙམ་ན་སེམས་ཅན་ལ་གྲངས་
མེད་པས་བདག་གི་མ་མ་ཡིན་པར་མི་འགྱུར་ཏེ། སེམས་ཅན་ལ་གྲངས་མེད་པ་བཞིན་དུ་བདག་གི་སྐྱེ་བ་
ལ་ཡང་གྲངས་མེད་པས་སེམས་ཅན་ཐམས་ཅད་བདག་གི་མ་ཡིན་སྙམ་དུ་བསམ་མོ། །གལ་ཏེ་བདག་དང་
སེམས་ཅན་ཐམས་ཅད་ཕན་ཚུན་ངོ་མི་ཤེས་པས་བདག་གི་མ་མ་ཡིན་ནོ་སྙམ་ན། བདག་དང་སེམས་ཅན་
ཐམས་ཅད་ཕན་ཚུན་ངོ་མི་ཤེས་པས་བདག་གི་མ་མ་ཡིན་པར་མི་འགྱུརཏེ། ཚེ་འདིར་ཡང་མ་བུ་ཕན་ཚུན་
ངོ་མི་ཤེས་པ་དུ་མ་འདུག་པས་སོ་སྙམ་དུ་བསམ། གཞན་ཡང་སེམས་ཅན་ཐམས་ཅད་བདག་གི་ཚེ་རབས་
སྔ་མའི་མ་ཡིན་ཀྱང་འདས་ཟིན་པས་མ་ཡིན་པ་མི་འཐད་དོ་སྙམ་ན། འོ་ན་ཁ་སང་གི་དུས་ཀྱི་མ་དེ་དེ་རིང་
དུས་སུ་འདས་ཟིན་པས་མ་མ་ཡིན་པར་འགྱུར་ཏེ། དེས་ན་ཁ་སང་གི་དུས་ཀྱི་མ་དང་དེ་རིང་གི་དུས་ཀྱི་
མ་གཉིས་མ་ཡིན་པ་ལ་ཡང་ཁྱད་པར་མེད། དྲིན་གྱིས་བསྐྱངས་པ་ལ་ཡངཁྱད་པར་མེད་པ་བཞིན་དུ། ཚེ་
རབས་སྔ་མའི་མ་དང་ཚེ་འདིའི་མ་གཉིས་ཀྱང་མ་ཡིན་པ་ལ་ཡང་ཁྱད་པར་མེད། དྲིན་གྱིས་བསྐྱངས་པ་
ལ་ཡང་ཁྱད་པར་མེད་པས་སེམས་ཅན་ཐམས་ཅད་བདག་གི་མ་ཅིས་ཀྱང་ཡིན་སྙམ་དུ་བསམ། དེ་ལ་མྱོང་



246 བྱང་ཆུབ་ལམ་རིམ་བདེ་ལམ།
བ་ཐོན་པ་ན་དྲིན་བསམ་པ་ནི། སྤྱི་བོར་བླ་བ་ལྷ་བསྒོམ་བཞིན་པའི་ངང་ནས་རང་གི་ཚེ་འདིའི་མ་གཞོན་པ་
གནས་སྐབས་མ་ཡིན་པ་རྒན་པའི་གནས་སྐབས་ཀྱི་རྣམ་པར་གསལ་བ་ཞིག་མདུན་དུ་བསྒོམས་ནས་འདི་ལྟར་
བསམ་སྟེ། བདག་གི་མ་འདིས་ཚེ་དེ་ཁོ་ནར་མ་ཟད་ཚེ་རབས་ཐོག་མ་མེད་པ་ནས་བདག་གི་མ་བགྲང་ལས་
འདས་པ་བྱེད་བྱེད་པ་ཞིག་ཡིན། ཁྱད་པར་ཚེ་འདིར་ཡང་དང་པོ་མངལ་ཏུ་བརྩེ་བས་བསྐྱངས། བཙས་
པའི་འཇམ་པའི་སྟན་ལ་བཞག སོར་མོ་བཅུའི་རྩེ་ལ་གཡེངས། ཤའི་དྲོད་ལ་སྦྱར། བརྩེ་བའི་འཛུམ་
གྱིས་བསུས། དགའ་བའི་མིག་གིས་བལྟས། སྣབས་ཁས་ཕྱིས། མི་གཙང་བ་ལག་པས་ཕྱིས། མ་རང་
སྲོག་ལ་བབས་པ་ལྟ་བུའི་སྡུག་བསྔལ་བྱུང་བ་ལས། བདག་ཅུང་ཟད་ན་བ་ལ་སྡུག་བསྔལ་ཆེ་བརབྱས། སྡིག་
སྡུག་གཏམ་ངན་རང་སྲོག་ལའང་མ་ལྟོས་པར་ཤ་ཐང་ཐང་དུ་བསྒྲུབས་པའི་ཟས་ནོར་ཐམས་ཅད་བདག་ལ་
བརྩེ་བས་ཕོག མ་རང་གི་ཁྱེར་འཁོས་དང་བསྟུན་པའི་ཕན་པ་དང་བདེ་བ་ཚད་མེད་པ་བསྒྲུབས། གནོད་
པ་དང་སྡུག་བསྔལ་ཚད་མེད་པ་ལས་བསྐྱབས་པས་དྲིན་ཤིན་ཏུ་ཆེ་སྙམ་དུ་བསམ། དེ་ལ་མྱོང་བ་ཐོན་པ་
ན་ཕ་ལ་སོགས་པའི་གཉེན་གཞན་རྣམས་ལ་བསྒོམ། དེའི་ཚུལ་ནི་ཕ་ལ་སོགས་པ་རྣམ་པ་གསལ་བར་དམིགས་
ནས༑ ༑འདིས་ཚེ་རབས་ཐོག་མ་མེད་པ་ནས་བདག་གི་མ་བྱས་པ་བགྲང་ལས་འདས་ཤིང་། མ་ནམ་བྱས་
པའི་ཚེ་ཚེ་འདིའི་མས་ཇི་ལྟར་དྲིན་གྱིས་བསྐྱངས་བ་བཞིན་དུ་དྲིན་གྱིས་བསྐྱངས་པས་དྲིན་ཤིན་ཏུ་ཆེ་སྙམ་
དུ་བསམ། དེ་ལ་མྱོང་བ་ཐོན་པ་ན་བར་མའི་སེམསཅན་ཐམས་ཅད་ལ་བསྒོམ། དེའི་ཚུལ་ནི་བར་མའི་
སེམས་ཅན་རྣམས་མདུན་དུ་གསལ་བ་དམིགས་ནས། ད་ལྟ་བདག་དང་འདི་རྣམས་གང་ཡང་འབྲེལ་མེད་
འདྲ་འདྲ་ཞིག་འདུག་མོད། འདི་རྣམས་ཀྱིས་ཚེ་རབས་ཐོག་མ་མེད་པ་ནས་བདག་གི་མ་བྱས་པ་བགྲང་ལས་
འདས་ཤིང༌། མ་ནམ་བྱས་པའི་ཚེ་ཚེ་འདིའི་མས་ཇི་ལྟར་དྲིན་གྱིས་བསྐྱངས་པ་བཞིན་དུ་དྲིན་གྱིས་བསྐྱངས་
པས་དྲིན་ཤིན་ཏུ་ཆེ་སྙམ་དུ་བསམ། དེ་ལ་མྱོང་བ་ཐོན་པ་ན་དགྲ་ལ་བསྒོམ། དེ་ཚུལ་ནི་དགྲའི་རྣམ་པ་མདུན་
གསལ་བར་དམིགས་ནས། ད་ལྟ་འདི་དགྲར་བཟུང་བས་ཅི་ཞིག་བྱ། འདིས་ཚེ་རབས་ཐོག་མ་མེད་པ་
ནས་བདག་གི་མ་བྱས་པ་བགྲང་ལས་འདས་ཤིང་། མ་ནམ་བྱས་པའི་ཚེ། ཕན་པ་དང་བདེ་བ་ཚད་མེད་



བྱང་ཆུབ་ལམ་རིམ་བདེ་ལམ།
247
པ་བསྒྲུབས། གནོད་པ་དང་སྡུག་བསྔལ་ཚད་མེད་པ་ལས་བསྐྱབས། ཁྱད་པར་བདག་གིས་འདི་མེད་ན་
ཅུང་ཟད་ཀྱང་སྡོད་མི་ཚུགས་པ་དང་། འདིས་ཀྱང་བདག་མེད་ན་ཅུང་ཟད་ཀྱང་སྡོད་མི་ཚུགས་པ་ལྟ་བུའི་
ཡིད་བཅུགས་པ་བགྲང་ལས་འདས་པ་བྱས། ད་ལྟ་གནས་སྐབས་འདི་འདྲར་གྱུར་པ་ལས་ངན་པའི་དབང་
གིས་ཡིན་འདུག གཞན་དུ་ན་དྲིན་གྱིས་བསྐྱངས་པའི་མ་ཤ་སྟག་ཡིན་སྙམ་དུ་བསམ། དེ་ལ་མྱོང་བ་ཐོན་
པ་ན་སེམས་ཅན་ཐམས་ཅད་ཀྱི་དྲིན་བསམ་མོ། །དེའི་ཚུལ་ནི་ཕྱོགས་བཅུའི་སེམསཅན་ཐམས་ཅད་ཀྱི་
ཚེ་རབས་ཐོག་མ་མེད་པ་ནས་བདག་གི་མ་བྱས་པ་བགྲང་ལས་འདས་ཤིང་མ་ནམ་བྱས་པའི་ཚེ་ཚེ་འདིའི་
མས་ཇི་ལྟར་དྲིན་གྱིས་བསྐྱངས་པ་བཞིན་དྲིན་གྱིས་བསྐྱངས་པས་དྲིན་ཤིན་ཏུ་ཆེ་སྙམ་དུ་བསམ་མོ། དེ་
ལྟར་དྲིན་བསམས་ནས་དྲིན་གཟོ་བསྒོམ་ཚུལ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་
བསམ་སྟེ། ཐོག་མ་མེད་པ་ནས་དྲིན་གྱིས་བསྐྱངས་པའི་མ་རྣམས་ཉོན་མོངས་པ་གདོན་གྱིས་སེམས་དཀྲུགས་
པས་ནི་ཤེས་པ་ལ་རང་དབང་མ་ཐོབ་པར་སྨྱོ། མངོན་མཐོ་དང་ངེས་ལེགསཀྱི་ལམ་བལྟ་བའི་མིག་དང་
ནི་བྲལ། དགེ་བའི་བཤེས་གཉེན་གྱི་ལོང་ཁྲིད་ནི་མེད། སྐད་ཅིགརེ་རེར་ཉེས་སྤྱོད་ཀྱིས་དབྱེན་སྤྱོས་པས་
ནི་བརྡེག་འཆའ། སྤྱིར་འཁོར་བ་དང་ཁྱད་པར་ངན་འགྲོ་འཇིགས་སུ་རུང་བའི་གཡང་ཁའགྲིམ་པ་རྣམས་
ཡལ་བར་དོར་ན་ཁྲེལ་ཤིན་ཏུ་ཆུང་བས་བདག་གིས་དྲིན་ལན་དུ་འཁོར་བའི་སྡུག་བསྔལ་ལས་བསྒྲལ་ནས་
ཐར་པའི་བདེ་བ་ལ་འགོད་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་
གསོལ་བ་བཏབ་པས་སྤྱི་བོའི་བླ་མའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་
གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་ཐོག་མེད་ནས་བསགས་པའི་སྡིག་སྒྲིབ་ཐམས་
ཅད་དང་། ཁྱད་པར་མ་སེམས་ཅན་ཐམས་ཅད་འཁོར་བའི་སྡུག་བསྔལ་ལས་བསྒྲལ་ནས་ཐར་པའི་བདེ་
བ་ལ་འགོད་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་
འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་
རྒྱུས༑ ༑ཁྱད་པར་མ་སེམས་ཅན་ཐམས་ཅད་འཁོར་བའི་སྡུག་བསྔལ་ལས་བསྒྲལ་ནས་ཐར་པའི་བདེ་བ་



248 བྱང་ཆུབ་ལམ་རིམ་བདེ་ལམ།
ལ་འགོད་པའི་རྟོགས་པར་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། དེ་ནས་བྱམས་པ་བསྒོམ་
ཚུལ་ནི། རང་གི་མ་ལྟ་བུ་ཡིད་དུ་གང་གཅགས་པ་ཞིག་ལ་དམིགས་ནས། འདི་ལ་ཟག་མེད་ཀྱི་བདེ་་བ་ག་
ཡོད༑ ༑ཟག་བཅས་ཀྱི་བདེ་བ་ཙམ་ཡང་མི་འདུག ད་ལྟ་བདེ་བ་རློམ་པ་འདི་དག་སྡུག་བསྔལ་དུ་འགྱུར་
ནས་འགྲོ། བདེ་བ་ཞིག་འདོད་ནས་འབད་འབད་དུང་དུང་བྱེད་ཀྱང་ཕྱི་མར་ངན་སོང་གི་སྡུག་བསྔལ་གྱི་
རྒྱུ་བྱེད། ཚེ་འདིར་ཡང་ངལ་ཞིང་དུབ་པས་སྡུག་བསྔལ་བར་བྱེད་པ་མ་གཏོགས། ཡང་དག་པའི་བདེ་བ་
ཞིག་གཏན་ནས་མི་འདུག དེ་ནས་འདི་ཉིད་བདེ་བ་དང་བདེ་བའི་རྒྱུ་ཐམས་ཅད་དང་ལྡན་ན་ཅི་མ་རུང་།
བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག །བདེ་བ་དང་བདེ་བའི་རྒྱུ་དང་ལྡན་པར་བྱའོ། །དེ་ལྟར་
བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་
ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་
སེམས་ལ་ཞུགས་པས། ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་མ་འདི་
ཉིད་བདེ་བ་དང་བདེ་བའི་རྒྱུ་དང་ལྡན་པར་བྱེད་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་
ཅད་སྦྱངས། ལུས་དྭངས་གསལ་འོད་ཀྱི་རངབཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་
ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་མ་འདི་ཉིད་བདེ་བ་དང་བདེ་བའི་རྒྱུ་དང་ལྡན་པར་བྱེད་
པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། དེ་ལ་མྱོང་བ་ཐོན་པ་ན་ཕ་ལ་སོགས་
པའི་གཉེན་གཞན་རྣམས་དང་། བར་མའི་སེམས་ཅན་རྣམས་དང་། དགྲ་རྣམས་དང༌། མཐར་སེམས་
ཅན་ཐམས་ཅད་ལ་དམིགས་ནས་སྔར་བཞིན་བསྒོམ། དེ་ནས་སྙིང་རྗེ་བསྒོམ་ཚུལ་ནི། སྤྱི་བོར་བླ་མ་ལྷ་
བསྒོམ་བཞིན་པའི་ངང་ནས། ཐོག་མར་བཤན་པས་གསོད་བཞིན་པའི་ལུག་ལྟ་བུའི་སྡུག་བསྔལ་གྱིས་ཉམ་
ཐག་པའི་འགྲོ་བ་རྣམས་ལ་བསྒོམ། དེའི་ཚུལ་ནི་མདུན་དུ་དེའི་རྣམ་པ་གསལ་བར་དམིགས་ནས། ཡན་
ལག་རྣམས་ནི་བཅིངས། བྲང་གི་པགས་པ་ནི་བཤགས། བཤན་པའི་ལག་པ་ཁོང་པར་བཅུག་པས་སྲོག་
ལ་བབ་པ་ནི་མངོན་སུམ་དུ་ཤེས། མིག་བཤན་པའི་གདོང་ལ་རིག་རིག་ཏུ་བལྟ་ཞིང་། སྡུག་བསྔལ་གྱིས་



བྱང་ཆུབ་ལམ་རིམ་བདེ་ལམ་
249
ཉམ་ཐག་པའི་ཚུལ་བསམསནས། དེས་ན་འདི་ཉིད་སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་
བྲལ་ན་ཅི་མ་རུང་། སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་བར་གྱུར་ཅིག །སྡུག་བསྔལ་
དང་སྡུག་བསྔལ་གྱི་རྒྱུ་ཐམས་ཅད་དང་བྲལ་བར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་
ཏུ་གསོལ། ཞེས་གསོལ་བ་བཏབ་པས་སྤྱི་བའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་
པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནསབསགས་
པའི་སྡིག་སྒྲིབ་ཐམས་ཅད་དང་། ཁྱད་པར་མ་འདི་ཉིད་སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་
བྲལ་བར་བྱེད་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་
གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་
ཞིང་རྒྱས། ཁྱདཔར་མ་འདི་ཉིད་སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་བར་བྱེད་པའི་
རྟོགས་པ་ཁྱད་པ་ཅན་རང་གཞན་གྱི་རྒྱུད་ལ་སྐྱེསཔར་གྱུར། དེ་ལ་མྱོང་བ་ཐོན་པ་དགེ་འདུན་གྱི་དཀོར་ལ་
བག་མེད་དུ་སྤྱོད་པ་དང་། ཚུལ་འཆལ་དང་། ཆོས་སྤོང་མཁན་དང་། ལོག་ལྟ་ཅན་དང༌། སེམས་ཅན་
འཚེ་ཞིང་སྡིག་པ་མི་དགེ་བ་སྣ་ཚོགས་བྱེད་པ་ལ་སྐྱེན་སྐྱེན་པོར་བྱེད་པའི་འགྲོ་བ་རྣམས་ལ་དམིགས་ནས་བསྒོམ།
དེའི་ཚུལ་ནི་དེ་དག་གི་རྣམ་པ་མདུན་དུ་གསལ་བར་དམིགས་ནས། ད་ལྟ་འདི་དག་གི་བྱེད་སྤྱོད་འདི་འདྲ་
ནའང་ཚེ་འདིར་ཡང་བདེ་བ་ནི་མི་འདུག ཤི་མ་ཐག་ཏུ་ནི་ངན་སོང་དུ་སྐྱེ་བ་ལ་ཐེ་ཚོམ་མེད། དེར་སྐྱེས་
ན་ཡུན་རིང་ཤུགས་དྲག་པའི་སྡུག་བསྔལ་སྣ་ཚོགས་པ་ཞིག་མྱོང་དགོས་པ་འདུག དེས་ན་འདི་དག་སྡུག་
བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་ན་ཅི་མ་རུང་། སྡུག་བསྔལ་དང་སྡུག་བསྔལ་གྱི་རྒྱུ་ཐམས་
ཅད་དང་བྲལ་བར་གྱུར་ཅིག སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་བར་བྱའོ། དེ་
ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་
སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་
ཀྱིས་ལུས་སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་



250 བྱང་ཆུབ་ལམ་རིམ་བདེ་ལམ།
མ་འདི་རྣམས་སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་བར་བྱེད་པ་ལ་གེགས་བྱེད་ཀྱི་སྡིག་
སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་བཞིན་ཅན་དུ་གྱུར། ཚེ་
དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་མ་འདི་རྣམས་སྡུག་
བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་བ་བྱེད་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་
ལ་སྐྱེས་པར་གྱུར། དེ་ལ་མྱོང་བ་ཐོན་པ་ན་མ་ལ་སོགས་པའི་གཉེན་རྣམས་མདུན་དུ་གསལ་བར་དམིགས་
ནས༑ ༑འདི་ཉིད་ཚེ་འདིའི་འབད་འབད་དུང་དུང་གིས་དགྲ་གཉེན་གྱི་སོ་ཚིགས་བྱེད་བྱེད་ནས་སྡུག་བསྔལ་
གྱི་སྡུག་བསྔལ་དང་། འགྱུར་བའི་སྡུག་བསྔལ་གཉིས་ཀྱིས་གདུངས་ནས་བདེ་བའི་སྐབས་ཅུང་ཟད་ཀྱང་
མི་འདུག །ཚེ་འདིར་ཡང་བྱ་བ་ངན་པས་བྲེལ་ནས་དགེ་བའི་བློ་མ་སྐྱེས་པས། ཤི་མ་ཐག་ཏུ་ངན་སོང་དུ་
སྐྱེ་ནས་ཡུན་རིང་ལ་ཤུགས་དྲག་པའི་སྡུག་བསྔལ་སྣ་ཚོགས་པ་ཞིག་མྱོང་དགོས་པ་འདུག དེས་ན་འདི་དག
སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་ན་ཅི་མརུང༌། སྡུག་བསྔལ་དང་སྡུག་བསྔལ་གྱི་
རྒྱུ་ཐམས་ཅད་དང་བྲལ་བར་གྱུར་ཅིག སྡུག་བསྔལ་དང་སྡུག་བསྔལ་རྒྱུ་ཐམས་ཅད་དང་བྲལ་བར་བྱའོ།
དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའིསྐུའི་
ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམསཅད་ཀྱི་ལུས་
སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་མ་འདི་རྣམས་
སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་བར་བྱེད་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་
དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་
ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་མ་འདི་རྣམས་སྡུག་བསྔལ་དང་
སྡུག་བསྔལ་གྱི་རྒྱུ་ཐམས་ཅད་དང་བྲལ་བར་བྱེད་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་
པར་གྱུར། དེ་ལ་མྱོང་བ་ཐོན་པ་ན་བར་མའི་སེམས་ཅན་དང༌། དགྲ་དང༌། མཐར་སེམས་ཅན་ཐམས་
ཅད་ཀྱི་པར་སྔར་བཞིན་བསྒོམ་མོ། །དེ་ལྟར་བྱམས་པ་དང་སྙིང་རྗེ་ལ་ཡིད་འགྱུར་བའི་མྱོང་བ་ཐོན་པ་ན་



བྱང་ཆུབ་ལམ་རིམ་བདེ་ལམ།
251
ལྷག་བསམ་བསྒོམ་ཚུལ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། སྡུག་བསྔལ་
གྱིས་མནར་ཞིང་བདེ་བས་ཕོངས་པའི་སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་
པ་ཞིག་བདག་གིས་བྱའོ། །བདེ་བ་དང་བདེ་བའི་རྒྱུ་དང་ཕྲད་པ་ཞིག་བདག་གིས་བྱའོ། །ཁྱད་པར་དུ་མ་
སེམས་ཅན་ཐམས་ཅད་ཀྱིས་སྒྲིབ་གཉིས་བག་ཆགས་དང་བཅས་པ་སྤངས་པའི་ཡང་དག་པར་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་ཞིག་བདག་གིས་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་
ཏུ་གསོལ། གསོལ་བ་བཏབ་པས་སྤྱི་བོའི་བླ་མ་ལྷའིསྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་
པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུསསེམས་ལ་ཞུགས་པས། ཐོག་མེད་ནས་
བསགས་པའི་སྡིག་སྒྲིབ་ཐམས་ཅད་དང་། ཁྱད་པར་མ་སེམས་ཅན་ཐམས་ཅད་ཀྱིས་སྒྲིབ་གཉིས་བག་ཆགས་
དང་བཅས་པ་སྤངས་པའི་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱེད་པ་ལ་གེགས་
བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་
ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དུ་
སེམས་ཅན་ཐམས་ཅད་ཀྱིས་སྒྲིབ་གཉིས་བག་ཆགས་དང་བཅས་པ་སྤངས་པའི་ཡང་དག་པར་རྫོགས་པའི་
སངས་རྒྱས་ཀྱི་གོ་འཕང་ཐོབ་པར་བྱེད་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར།
དེ་ནས་བྱང་ཆུབ་ཀྱི་སེམས་བསྒོམ་ཚུལ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་
སྟེ༑ ༑འོ་ན་ཁྱོད་ལ་སེམས་ཅན་ཐམས་ཅད་རྫོགས་པའི་སངས་རྒྱས་ཀྱི་གོ་འཕང་ལ་འགོད་པའི་ནུས་པ་
ཡོད་དམ་ཞེ་ན། དེ་ནི་སེམས་ཅན་གཅིག་ཀྱང་རྫོགས་པའི་སངས་རྒྱས་ཀྱི་གོ་འཕང་ལ་འགོད་པའི་ནུས་པ་
མི་འདུག དེར་མ་ཟད་དགྲ་བཅོམ་པ་གཉིས་ཀྱི་གོ་འཕང་ཐོབ་ཀྱང་སེམས་ཅན་གྱི་དོན་ཉི་ཚེ་བ་མ་གཏོགས།
སེམས་ཅན་ཐམས་ཅད་རྫོགས་པའི་སངས་རྒྱས་ཀྱི་གོ་འཕང་ལ་འགོད་པའི་ནུས་པ་མེད། དེ་ལྟ་བུའི་ནུས་
པ་སུ་ལ་ཡོད་ན། ཡང་དག་པར་རྫོགས་པའི་སངས་རྒྱས་ལ་ཡོད་དེ། ཁོང་གི་སྐུའི་ཡོན་ཏན་མཚན་དཔེ་
གསལ་རྫོགས་ཀྱི་སྨྲས་པ། གསུང་གི་ཡོན་ཏན་འབད་རྩོལ་མེད་པར་ཡན་ལག་དྲུག་ཅུ་དང་ལྡན་པའིགསུང་



252 བྱང་ཆུབ་ལམ་རིམ་བདེ་ལམ་
དབྱངས་སྐད་རེ་རེས་ཀྱང་སེམས་ཅན་ཐམས་ཅད་ཀྱི་རང་རང་གི་སྐད་དུ་ཆོས་སྟོན་པར་ནུས་པ། ཐུགས་
ཀྱི་ཡོན་ཏན་ཤེས་བྱ་ཇི་ལྟ་བ་དང་ཇི་སྙེད་པ་ཐམས་ཅད་མངོན་སུམ་དུ་གཟིགས་ཤིང་། སེམས་ཅན་ཐམས་
ཅད་ལ་མ་བུ་གཅིག་པ་ལ་བརྩེ་བ་ལྟར་ཐུགས་རྗེ་ཆེན་པོ་ཉེ་རིང་མེད་པར་འཇུག་པས་གདུལ་བའི་དུས་ལས་
སྐད་ཅིག་ཀྱང་མི་འདའ་བ། འཕྲིན་ལས་འབད་མེད་ལྷུན་གྱིས་གྲུབ་ཅིང་། སྐུ་གསུང་ཐུགས་ཀྱི་འོད་ཟེར་
རེ་རེ་ཙམ་སྤྲོས་པས་ཀྱང་སེམས་ཅན་དཔག་ཏུ་མེད་པ་ཐམས་ཅད་མཁྱེན་པའི་གོ་འཕང་ལ་འགོད་ནུས་པ་
ལ་སོགས་པ། མདོར་ན་ཡོན་ཏན་གྱི་རིགས་ཐམས་ཅད་དང་ལྡན་ཞིང༌། སྐྱོན་གྱི་རིགས་ཐམས་ཅད་དང་
བྲལ་བ་ནི་ཡང་དག་པར་རྫོགས་པའི་སངས་རྒྱས་ཁོ་ན་ཡིན། དེས་ན་རང་གཞན་གཉིས་ཀའི་དོན་མཐར་
ཕྱིན་པ་ཞིག་བྱེད་ན། དེ་ལྟ་བུའི་སངས་རྒྱས་ཀྱིས་གོ་འཕང་ཞིག་ཐོབ་དགོས་པ་འདུག་པས། བདག་གིས་
མ་སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་
རིན་པོ་ཆེ་ཅི་ནས་ཀྱང་ཐོབ་པར་བྱའོ། དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་
གསོ་བ་བཏབ་པས། སྤྱི་བོའི་བླ་མ་ལྷའི་སྐུ་ལས་སྐུ་གཉིས་པ་ཞིག་མར་མེ་གཅིག་ལས་གཉིས་ཆད་ཀྱི་
ཚུལ་དུ་བྱུང་ནས་རང་ལ་ཐིམ་པས། སེངྒེ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་མཐོ་ཞིང་ཡངས་
པའི་སྟེང་ཁར། སྣ་ཚོགས་པད་ཟླ་ཉི་མའི་དཀྱིལ་འཁོར་གྱི་གདན་ལ་རང་ཉིད་རྒྱལ་བ་ཤཱཀྱ་ཐུབ་པ་སྐུ་མདོག་
གསེར་གཙོ་མ་ལྟ་བུ་དབུ་གཙུགས་ཏོར་དང་ལྡན་པ། ཞལ་གཅིག་ཕྱག་གཉིས་ཀྱི་གཡས་ས་གནོན་དང་གཡོན་
མཉམ་གཞག་གི་སྟེང་ན་བདུད་རྩིས་གང་བའི་ལྷུང་བཟེད་བསྣམས་པ་སྐུ་ལ་ཆོས་གོས་ངུར་སྨྲིག་མདོག་ཅན་
གསུམ་མཛེས་པར་གསོལ་བ། མཚན་དཔེས་བརྒྱན་པའི་དྭངས་གསལ་འོད་ཀྱི་རང་བཞིན་ཅན། སྐུ་ལས་
སྐྱེས་པའི་འོད་ཀྱི་ཕུང་པོའི་དཀྱིལ་ན་ཞབས་གཉིས་རྡོ་རྗེ་སྐྱིལ་ཀྲུང་གིས་བཞུགས་པར་གྱུར་པའི་མོས་པ་བྱེད།
རང་ཐུབ་པའི་དབང་པོར་གསལ་བའི་ངང་ནས་ལུས་ལོངས་སྤྱོད་དགེ་རྩ་དང་བཅས་པ་བདུད་རྩི་སྣ་ལྔ་འོད་
ཟེར་དང་བཅས་པའི་རྣམ་པར་སྤྲོས་ནས་སེམས་ཅན་ཐམས་ཅད་ལ་བཏང་བས། སེམས་ཅན་ཐམས་ཅད་
ཀྱིས་མངོན་མཐོ་ངེས་ལེགས་ཀྱི་བདེ་བ་ཕུན་སུམ་ཚོགས་པ་ཐོབ་པའི་མོས་པ་བྱེད་དོ། གསུམ་པ་མཇུག་



བྱང་ཆུབ་ལམ་རིམ་བདེ་ལམ་ 253
ཏུ་ཇིལྟར་བྱ་བ་ནི་སྔར་བཞིན་ཡིན་ལ། གཉིས་པ་ཐུན་མཚམས་སུ་ཡང་བྱམས་སྙིང་རྗེ་བྱང་ཆུབ་ཀྱི་སེམས་
ཀྱི་རྣམ་གཞག་སྟོན་པའི་གསུང་རབ་དགོངས་འགྲེལ་དང་བཅས་པ་བལྟ་བ་སོགས་སྔར་བཞིན་ནོ། །གཉིས་
པ་བདག་གཞན་མཉམ་བརྗེའི་སྒོ་ནས་བྱང་ཆུབ་ཏུ་སེམས་བསྐྱེད་ཚུལ་ལ་གཉིས། ཐུན་གྱི་ངོ་བོ་ལ་ཇི་ལྟར་
བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་པོ་ལ་སྦྱོར་དངོས་མཇུག་གསུམ་ལས། དང་
པོ་སྦྱོར་བ་ནི། སྐྱབས་གནས་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས།
ཞེས་པ་ཡན་ཆད་སྔར་བཞིན་ཡིན་ལ། བདག་དང་མ་སེམས་ཅན་ཐམས་ཅད་ཀྱི་རྒྱུད་ལ་བདག་པས་གཞན་
གཅེས་པའིབྱང་ཆུབ་ཀྱི་སེམས་རིན་པོ་ཆེ་སྐྱེ་བར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་
བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་
སེམས་ཅན་ཐམས་ཅད་ཀྱི་ལུས་སེམས་ལ་ཞུས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་
དང༑ ༑ཁྱད་པར་བདག་པས་གཞན་གཅེས་པའི་བྱང་ཆུབ་ཀྱི་སེམས་རིན་པ་ཆེ་སྐྱེ་བ་ལ་གེགས་བྱེད་སྡིག་
སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར།
ཚེ་དང་བསོད་ནསམ་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་བདག་པས་གཅེས་
པའི་བྱང་ཆུབ་ཀྱི་སེམས་རིན་པོ་ཆེ་རང་གཞན་གྱི་རྒྱུད་ལ་སྐྱེས་པར་གྱུར། གཉིས་པ་དངོས་གཞི་ནི། སྔོན་
དུ་སེམས་ཅན་ཐམས་ཅད་ལ་སེམས་སྙོམས་པའི་བཏང་སྙོམས་དང་། མར་ཤེས་དྲིན་དྲན་གསུམ་བསྒོམ་
པ་སྔོན་དུ་བཏང་སྟེ། རང་གི་མཐའ་སྐོར་དུ་སེམས་ཅན་ཐམས་ཅད་གསལ་བར་དམིགས་ནས། རང་
གི་བློ་ཡུལ་དུ་རང་གཞན་གཉིས་གང་གཅེས་པར་འཛིན། གང་ཡལ་བར་འདོར་སྙམ་དུ་བརྟགས་པ་ན། རང་
གཅེས་པར་འཛིན་ཅིང་གཞན་ཡལ་བར་འདོར་བའི་བློ་ངམ་ངམ་ཤུགས་ཀྱིས་སྐྱེ་ལ། དེའི་ཚེ་འདི་ལྟར་
བསམ་སྟེ། རང་གཅེས་པར་བཟུང་ནས་གཞན་ཡལ་བར་འདོར་མི་རིགས་ཏེ། རང་གཞན་གཉིས་ཀ་བདེ་
བ་འདོད་ཅིང་སྡུག་བསྔལ་མི་འདོད་པར་མཚུངས་པའི་ཕྱིར། དེས་ན་རང་གཅེས་པར་འཛིན་པ་བཞིན་དུ་
གཞན་གཅེས་པར་འཛིན་དགོས་ཏེ། གཞན་གྱིས་རང་གཅེས་པར་བཟུང་ན་རང་དགའ་བ་བཞིན་དུ། རང་



254 བྱང་ཆུབ་ལམ་རིམ་བདེ་ལམ།
གིས་ཀྱང་གཞན་གཅེས་པར་བཟུང་ན་གཞན་དགའ་བར་འགྱུར་བས་སོ། །གཞན་ཡང་རང་ཉིད་ཕུན་སུམ་
ཚོགས་པ་ཞིག་བྱེད་པར་འདོད་ནས་འཁོར་བ་ཐོག་མ་མེད་ནས། རང་གཅེས་པར་བཟུང་བས་རང་གཞན་
གྱི་དོན་གང་ཡང་མ་གྲུབ་པར་མ་ཟད། སྡུགབསྔལ་སྣ་ཚོགས་ཤིག་མྱོང་བར་འདུག །དེས་ན་རང་གཅེས་
པར་འཛིན་པ་ནི་འཁོར་བ་དང་ངན་སོང་གི་སྡུག་བསྔལ་ལ་སོགས་པའི་རྒུད་པ་ཀུན་གྱི་གནས་སུ་འདུག་པས།
རང་གཅེས་འཛིན་མ་སྐྱེས་པ་མི་བསྐྱེད་པ་དང༌། སྐྱེས་པ་རྣམས་སྤོང་བར་བྱེད། གཞན་གཅེས་པར་འཛིན་
པ་ནི་ཡོན་ཏན་ཐམས་ཅད་ཀྱི་འབྱུང་གནས་སུ་འདུག་པས། གཞན་གཅེས་འཛིན་མ་སྐྱེས་པ་གསར་དུ་བསྐྱེད་
པ་དང་། སྐྱེས་ཟིན་རྣམས་གོང་འཕེལ་དུ་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་
གསོལ༑ ༑ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་
པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་
བསགས་པའི་སྡིག་སྒྲིབ་ཐམས་ཅད་དང༌། ཁྱད་པར་བདག་པས་གཞན་གཅེས་པའི་བྱང་ཆུབ་ཀྱི་སེམས་
རིན་པོ་ཆེ་སྐྱེ་བ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་མས་ཅད་སྦྱངས། ལུས་དྭངས་གསལ་
འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་
རྒྱས༑ ༑ཁྱད་པར་བདག་པས་གཞན་གཅེས་པའི་བྱུང་ཆུབ་ཀྱི་སེམས་རིན་པོ་ཆེ་རངགཞན་གྱི་རྒྱུད་ལ་སྐྱེས་
པར་གྱུར། མདོར་ན་ཐུབ་པའི་དབང་པོས་རང་ཡལ་བར་དོར་ནས་གཞན་གཅེས་པར་བཟུང་སྟེ། གཞན་
གྱི་དོན་འབའ་ཞིག་མཛད་པས་མངོན་པར་རྫོགས་པར་སངས་རྒྱས་པ་ཡིན། བདག་གིས་ཀྱང་དེ་ལྟར་བྱས་
ན་ཆེས་སྔ་བར་འཚང་རྒྱ་བ་ལ། དེ་ལྟར་མ་བྱས་པས་ད་ལྟའི་བར་དུ་འཁོར་བར་འཁྱམས། དེ་ཡང་རང་
གཅེས་འཛིན་ཁོང་ན་གནས་ཕྱིན་ཆད་གཞན་གཅེས་འཛིན་གསར་དུ་མི་སྐྱེ་ཞིང༌། སྐྱེས་ཀྱང་རྒྱུན་འཐུད་
མི་ཐུབ་པར་འདུག་པས། རང་གཅེས་པར་བཟུང་ནས་གཞན་ཡལ་བར་འདོར་བའི་བློ་སྐད་ཅིག་ཀྱང་མི་
སྐྱེད་ཅིང་། རང་ཡལ་བར་དོར་ནས་གཞན་གཅེས་པར་བཟུང་སྟེ། གཞན་གྱི་སྡུག་བསྔལ་དང་སྡིག་པ་
ཐམས་ཅད་བདག་གི་རྒྱུད་སྟེང་དུ་བླངས། བདག་གི་བདེ་དགེ་ཐམས་ཅད་གཞན་ལ་བཏང་བས། གཞན་



བྱང་ཆུབ་ལམ་རིམ་བདེ་ལམ།
255
སེམས་ཅན་ཐམས་ཅད་སྡུག་བསྔལ་དང་བྲལ་ཞིང་། བདེ་བ་ཕུན་སུམ་ཚོགས་པ་དང་ལྡན་པ་ཞིག་བདག་
གིས་བྱའོ། །དེ་ཡང་ད་ལྟ་ནི་བདག་ལ་དེ་ལྟ་བུའི་ནུས་པ་མི་འདུག །ནུས་པ་སུ་ལ་ཡོད་ན་ཡང་དག་པར་
རྫོགས་པའི་སངས་རྒྱས་ལ་ཡོད་པས། བདག་གིས་མ་སེམས་ཅན་ཐམས་ཅད་ཀྱི་དོན་དུ་ཡང་དག་པར་རྫོགས་
པའི་སངས་རྒྱས་ཀྱི་གོ་འཕང་ཐོབ་པར་བྱའོ། དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ།
ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུ་ལས་སྐུ་གཉིས་པ་ཞིག་མར་མེ་གཅིག་ལས་གཉིས་ཆད་ཀྱི་
ཚུལ་དུ་བྱུང་ནས་རང་ལ་ཐིམ་པས་སེངྒེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་ཁྲི་མཐོ་ཞིང་ཡངས་པའི་
སྟེང་ཁར་སྣ་ཚོགས་པད་ཟླ་ཉི་མའི་དཀྱིལ་འཁོར་གྱི་གདན་ལ་རང་ཉིད་རྒྱལ་བ་ཤཱཀྱ་ཐུབ་པ། ཞེས་པ་ནས།
རྡོ་རྗེ་སྐྱིལ་ཀྲུང་གི་བཞུགས་པར་གྱུར་པའི་མོས་པ་བྱེད། རང་ཐུབ་པའི་དབང་པོར་གསལ་བའི་ངང་ནས་
ལུས་ལོངས་སྤྱོད་དགེ་རྩ་དང་བཅས་པ་བདུད་རྩི་སྣ་ལྔ་འོད་ཟེར་དང་བཅས་པའི་རྣམ་པར་སྤྲོས་ནས་སེམས་
ཅན་ཐམས་ཅད་ཀྱིས་མངོན་མཐོ་ངེས་ལེགས་ཀྱིས་བདེ་བ་ཕུན་སུམ་ཚོགས་པ་ཐོབ་པའི་མོས་པ་བྱེད་དོ། །གཉིས་
པ་སེམས་བསྐྱེད་ཆོ་གས་བཟུང་ཚུལ་ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང༌། ཐུན་མཚམས་སུ་
ཇི་ལྟར་བྱ་བའི་ཚུལ་ལོ། དང་པོ་ལ་སྦྱོར་དངོས་མཇུག་གསུམ་ལས། དངཔོ་ནི། སྐྱབས་གནས་ཀུན་
འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། ཞེས་པ་ཡན་ཆད་སྔར་བཞིན་
ཡིན་ལ། བདག་དང་སེམས་ཅན་ཐམས་ཅད་ཀྱི་སྨོན་འཇུག་བྱང་ཆུབ་ཀྱི་མཆོག་ཏུ་སེམསབསྐྱེད་ནས་བསླབ་
བྱ་ལ་སློབ་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་
ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་
སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་སྨོན་འཇུག་
བྱང་ཆུབ་ཀྱི་མཆོག་ཏུ་སེམས་བསྐྱེད་ནས་བསླབ་བྱ་ལ་སློབ་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་
བཅས་པ་ཐམསཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་
ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་སྨོན་འཇུག་བྱང་ཆུབ་ཀྱི་མཆོག་ཏུ་སེམས་



256
བྱང་ཆུབ་ལམ་རིམ་བདེ་ལམ་
་བསྐྱེད་ནས་བསླབ་བྱ་སློབ་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། །གཉིས་
པ་དངོས་གཞི་ལ་གཉིས། སྡོམ་པ་མ་ཐོབ་པ་ཐོབ་པར་བྱ་བ་དང༌། ཐོབ་པ་མི་ཉམས་པར་བསྲུང་ཚུལ་ལོ།
དང་པོ་ནི། ལམ་རིམ་དུ་སྨོན་འཇུག་རིམ་ཅན་དུ་ལེན་པའི་དབང་དུ་མཛད་ཀྱང་། ཞི་བ་ལྷའི་ལུགས་ལྟར་
ཅིག་ཅར་དུ་བྱས་ན་འཇུག་པ་བདེ་བས་དེའི་ཚུལ་ནི། སྔོན་འགྲོའི་རིམ་པ་སྤྱི་དང་། ཁྱད་པར་བཤེས་གཉེན་
བསྟེན་ཚུལ་ནས་བྱང་ཆུབ་ཀྱི་སེམས་ཀྱི་བར་གྱི་དངོས་གཞིའི་དམིགས་པ་རྒྱུད་དང་འདྲེས་པར་བསྐྱངས་
པའི་འོག་ཏུ་སྤྱི་བོར་བླ་མ་ལྷ་བསྒོམ་བཞིན་པའི་ངང་ནས། མ་སེམས་ཅན་ཐམས་ཅད་ཀྱི་དོན་དུ་མྱུར་དུ་
ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་དུས་འདི་ནས་བཟུང་སྟེ་ཇི་
སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་རྒྱལ་བའི་སྲས་ཀྱི་སྡོམ་པ་བཟུང་ནས་སྤྱོད་པ་རླབས་པོ་ཆེ་རྣམས་
ལ་སློབ་ཅིང་། སེམས་ཅན་ཐམསཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་སེམས་འདི་ཡང་
སངས་རྒྱས་མ་ཐོབ་ཀྱི་བར་དུ་གཟུང་བར་བྱའོ་སྙམ་དུ་བསམས་ལ། བླ་མ་ཐུབ་པའི་དབང་པོའི་རྗེས་སུ་
ཟློས་པར་མོས་ནས། སངས་རྒྱས་བྱང་ཆུབ་སེམས་དཔའ་ཀུན། །བདག་ལ་དགོངས་པར་མཛད་དུ་
གསོལ༑ ༑ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང༌། །བྱང་ཆུབ་སེམས་
དཔའི་བསླབ་པ་ལ། རིམ་པ་བཞིན་དུ་གནས་པར་ལྟར། །བདག་ཀྱང་འགྲོ་ལ་ཕན་དོན་དུ། །བྱང་ཆུབ་
སེམས་ནི་བསྐྱེད་བགྱི་ཞིང་། །བྱང་ཆུབ་སེམས་དཔའི་བསླབ་པ་ལ། རིམ་པ་བཞིན་དུ་བསླབ་པར་བགྱི།
ཞེས་ལན་གསུམ་བརྗོད་པས་བྱང་ཆུབ་སེམས་དཔའི་སྡོམ་པ་ཐོབ་པའི་མོས་པ་བྱེད་དོ། །དེ་ནས་། དེང་
དུས་བདག་ཚེ་འབྲས་བུ་ཡོད། །མི་ཡི་སྲིད་པ་ལེགས་པར་ཐོབ་། །དེརིང་སངས་རྒྱས་རིགས་སུ་སྐྱེས།
སངས་རྒྱས་སྲས་སུ་ད་གྱུར་ཏོ། །ད་ནི་བདག་གིས་ཅི་ནས་ཀྱང་། །རིགས་དང་མཐུན་པའི་ལས་བརྩམས་
ཏེ༑ ༑སྐྱོན་མེད་བཙུན་པའི་རིགས་འདི་ལ། །རྙོག་པར་མི་འགྱུར་དེ་ལྟར་བྱ། །ཞེས་སྤྲོ་བ་བསྐྱེད་དོ། །གཉིས་
པ་ཐོབ་པ་མི་ཉམས་པར་བསྲུང་ཚུལ་ནི། །སྤྱི་བོར་བླ་མ་ལྷ་བསྒོམ་བཞིན་པའི་ངང་ནས། མ་སེམས་ཅན་
ཐམས་ཅད་གྱི་དོན་ད་མྱུར་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་



བྱང་ཆུབ་ལམ་རིམ་བདེ་ལམ། 257
དུ་བྱང་ཆབ་ཀྱི་སེམས་ཀྱི་ཕན་ཡོན་བསམ་ནས། ཉིན་ལན་གསུམ་མཚན་ལན་གསུམ་དུ་བྱང་ཆུབ་ཀྱི་སེམས་
བཟུང་ཞིང་། སེམས་ཅན་གྱི་ངོས་ནས་བྱེད་སྤྱོད་ཅི་འདྲ་ནའང་བདག་གི་ངོས་ནས་སེམས་ཅན་གཅིག་ཀྱང་
བློས་མི་སྤོང་། སེམས་བསྐྱེད་འཕེལ་བའི་ཕྱིར་དུ་དཀོན་མཆོག་མཆོད་པ་ལ་སོགས་པའི་ཚོགས་གཉིས་
གསོག་པ་ལ་བརྩོན་པར་བྱའོ། །གཞན་ཡང་བླ་མ་སོགས་ལ་ཀུ་རེ་དང་བཞད་གད་ཀྱི་ཕྱིར་དུ་ཡང་བརྫུན་
གྱི་དབུ་བསྐོར་བ་དང་གཞན་དགེ་བ་བྱེད་པ་ལ་འགྱོད་པ་བསྐྱེད་པ་དང་། ཐེག་ཆེན་ལ་ཞུགས་པའི་བྱང་སེམས་
ལ་ཞེ་སྡང་གིས་མི་སྙན་པར་སྨྲ་བ་དང་། ལྷག་བསམ་མ་ཡིན་པས་གཡོ་སྒྱུ་བྱེད་པ་སྟེ། ནག་པོའི་ཆོས་བཞི་
ལ་སོགས་པ་སེམས་བསྐྱེད་ཉམས་པའི་རྒྱུ་རྣམས་སྤོང་བ་དང་། དཀར་པོའི་ཆོས་བཞི་བསྟེན་པ་ལ་སོགས་
པའི་སེམས་བསྐྱེད་འཕེལ་བའི་རྒྱུ་རྣམས་ལ་ཚུལ་བཞིན་དུ་བསླབ་པར་བྱའོ། །མདོར་ན་རྩ་ལྟུང་བཅོ་བརྒྱད་
དང་ཉེས་བྱས་བཞི་བཅུ་ཞེ་དྲུག་གི་ཉེས་པས་ནམ་ཡང་མ་གོས་པའི་བྱང་ཆུབ་སེམས་དཔའི་སྡོམ་པ་རྣམ་པར་
དག་པ་སྲོག་དང་བསྡོས་ཏེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་བསྲུང་བར་བྱའོ། །དེ་ལྟར་བསྲུང་
ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་
བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་
ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པ་སྨོན་འཇུག་བྱང་ཆུབ་
ཀྱི་མཆོག་ཏུ་སེམས་བསྐྱེད་ནས་བསླབ་བྱ་ལ་སློབ་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་
ཐམས་ཅད་སྦྱངས། ལུས་དྭངས་གསལ་འོད་གྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་
པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་སྨོན་འཇུག་བྱང་ཆུབ་ཀྱི་མཆོག་ཏུ་སེམས་བསྐྱེད་
ནས་བསླབ་བྱ་ལ་སློབ་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། གཉིས་པ་སེམས་
བསྐྱེད་ནས་སྤྱོད་པ་ལ་སློབ་ཚུལ་ལ་གཉིས། རྒྱལ་བའི་སྲས་ཀྱི་སྤྱོད་པ་སྤྱི་ལ་སློབ་ཚུལ་དང་། ཁྱད་པར་
ཕར་ཕྱིན་ཐ་མ་གཉིས་ལ་སློབ་ཚུལ་ལོ། །དང་པོ་ལ་གཉིས། ཐུན་གྱི་ངོ་བོ་ལ་་ཇི་ལྟར་བྱ་བ་དང་། ཐུན་
མཚམས་སུ་ཇི་ལྟར་བྱ་བའི་ཆུལ་ལོ། །དང་པོ་ལ་སྦྱོར་དངོས་མཇུག་གསུམ་ལས། དང་པོ་སྦྱོར་བ་ནི།



258 བྱང་ཆུབ་ལམ་རིམ་བདེ་ལམ།
སྐྱབས་གནས་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས་
། ཞེས་པ་
ཡན་ཆད་སྔར་བཞིན་ཡིན་ལ། དེ་ནས་བདག་དང་མ་སེམས་ཅན་ཐམས་ཅད་ཀྱིས་ཟབ་པདང་རྒྱ་ཆེ་བའི་
རྒྱལ་བའི་སྲས་ཀྱི་སྤྱོད་པ་རླབས་པོ་ཆེ་རྣམས་ལ་ཚུལ་བཞིན་དུ་བསློབ་ནུས་པར་བླ་མ་ལྷས་བྱིན་གྱིས་བརླབ་
ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་
པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས
བསགས་པའི་སྡིག་སྒྲིབ་ཐམས་ཅད་དང་། ཁྱད་པ་ཟབ་པ་དང་རྒྱ་ཆེ་བའི་རྒྱལ་བའི་སྲས་ཀྱི་སྤྱོད་པ་རླབས་
པོ་ཆེ་རྣམས་ལ་ཚུལ་བཞིན་དུ་སློབས་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་
སྦྱངས༑ ༑ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེདང་བསོད་ནམས་ལ་སོགས་པའི་ཡོནཏན་
ཐམས་ཅད་འཕེལ་ཞིང་རྒྱས། ཁྱད་པར་ཟབ་དང་རྒྱ་ཆེ་བའི་རྒྱལ་བའི་སྲས་ཀྱི་སྤྱོད་པ་རླབས་པོ་ཆེ་རྣམས་
ལ་ཚུལ་བཞིན་དུ་སླབ་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། གཉིས་པ་དངོས་
གཞི་ལ་རང་རྒྱུད་སྨིན་བྱེད་ཕར་ཕྱིན་དྲུག་དང༌། གཞན་རྒྱུད་སྨིན་བྱེད་བསྡུ་བཞིའི་ཉམསལེན་གཉིས་ལས།
དང་པོ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། མ་སེམས་ཅན་ཐམས་ཅད་
ཀྱི་དོན་དུ་མྱུར་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་རྙེད་བཀུར་
དང་གྲགས་པ་སོགས་ལ་མི་ལྟ་བར་ཆོས་ཀྱིས་ཕོངས་པའི་སེམས་ཅན་རྣམས་ལ་དམ་པའི་ཆོས་ཅི་ནུས་སུ་
སྟོན་པར་བྱེད་པ་ཆོས་ཀྱི་སྦྱིན་པ་དང༌། མི་དང་མི་མ་ཡིན་དང་འབྱུང་བས་གནོད་པའི་སེམས་ཅན་རྣམས་
འཇིགས་པ་དེ་དག་ལས་སྐྱོབ་པར་བྱེད་པ་མི་འཇིགས་པའི་སྦྱིན་པ་དང་། དབུལ་ཞིང་ཕོངསཔའི་སེམས་
ཅན་རྣམས་ལ་ལན་དང་རྣམ་པར་སྨིན་པ་ལ་རེ་བ་མེད་པར་སེར་སྣ་སྤངས་ཏེ། ཇི་ལྟར་འོས་པའི་ཡོ་བྱད་
གཏོང་བར་བྱེད་པ་ཟང་ཟིང་གི་སྦྱིན་པ་སྟེ། སྦྱིན་པ་རྣམ་པ་གསུམ་གྱི་ཉམས་ལེན་ལ་ཚུལ་བཞིན་དུ་བསླབ་
པར་བྱའོ། །མདོར་ན་མ་སེམས་ཅན་ཐམས་ཅད་ཀྱི་དོན་དུ་མྱུར་དུ་ཡང་དག་པར་རྫོགས་པའི་སངས་རྒྱས་
ཀྱི་གོ་འཕང་ཐོབ་པར་བྱ། དེའི་ཕྱིར་དུ་བདག་གི་ལུས་ལོངས་སྤྱོད་དགེ་རྩ་དང་བཅས་པ་ཐམས་ཅད་སེམས་



བྱང་ཆུབ་ལམ་རིམ་བདེ་ལམ། 259
ཅན་ཐམས་ཅད་ལ་ཕངས་པ་མེད་པར་གཏང་བར་བྱའོ། དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་
ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་
པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་
བསགས་པའི་སྡིག་སྒྲིབ་ཐམས་ཅད་དང་། ཁྱད་པར་སྦྱིན་པ་རྣམ་པ་གསུམ་གྱི་ཉམས་ལེན་ཚུལ་བཞིན་དུ་
སློབ་པ་ལ་གེགས་བྱེད་ཀྱིསྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་
ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས།
ཁྱད་པརསྦྱིན་པ་རྣམ་པ་གསུམ་གྱི་ཉམས་ལེན་ཚུལ་བཞིན་དུ་སློབ་པའི་རྟོགས་པ་ཁྱད་པ་ཅན་རང་གཞན་གྱི་
རྒྱུད་ལ་སྐྱེས་པར་གྱུར། ཞེས་གཏོང་སེམས་སྤེལ་པ་ནི་སྦྱིན་པའི་ཉམས་ལེན་ཡིན་ནོ། །དེ་ནས་ཚུལ་ཁྲིམས་
ཀྱི་ཉམས་ལེན་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། མ་སེམས་ཅན་ཐམས་
ཅད་ཀྱི་དོན་དུ་མྱུར་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་མི་
དགེ་བ་བཅུ་སྤོང་བ་ལ་སོགས་པ་ཇི་ལྟར་ཁས་བླངས་པའི་སྡོམ་པ་དང་འགལ་བའི་ཉེས་སྤྱོད་རྣམས་སྤངས་
ནས༑ ༑སྦྱིན་སོགས་ཕར་ཕྱིན་དྲུག་དང༌། ཚུལ་ཁྲིམས་ལ་སོགས་པའི་དགེ་བ་རྣམ་པར་དག་པ་རང་རྒྱུད་
ལ་མ་སྐྱེས་པ་བསྐྱེད། སྐྱེས་པ་རྣམས་གོང་འཕེལ་དུ་བྱས་ཏེ། སེམས་ཅན་ཐམས་ཅད་ཀྱང་ཚུལ་ཁྲིམས་
ལ་སོགས་པའི་དགེ་བ་རྣམ་པར་དག་པ་ལ་སྦྱར་ནས་སྨིན་གྲོལ་གྱི་ལམ་ལ་འགོད་པར་བྱའོ། །དེ་ལྟར་བྱེད་
ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་ཏབ་པས་སྤྱི་བོའི་བླ་མ་ལྷའི་སྐུའིཆ་ལས་བདུད་
རྩི་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་
པས༑ ༑ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་ཚུལ་ཁྲིམས་རྣམ་པ་གསུམ་
གྱི་ཉམས་ལེན་ལ་ཚུལ་བཞིན་དུ་སློབ་པ་ལ་གེགསབྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས།
ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་
ཅད་འཕེལ་ཞིང་རྒྱས། ཁྱད་པར་ཚུལ་ཁྲིམས་རྣམ་པ་གསུམ་གྱི་ཉམས་ལེན་ལ་ཚུལ་བཞིན་དུ་སློབ་པའི་རྟོགས་



260 བྱང་ཆུབ་ལམ་རིམ་བདེ་ལམ།
པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། དེ་ནས་བཟོད་པའི་ཉམས་ལེན་ནི། སྤྱི་བོར་བླ་
མ་ལྷས་བསྒོམ་བཞིན་པའི་ངང་ནས་འདི་ལྟར་བསམ་སྟེ། མ་སེམས་ཅན་ཐམས་ཅད་ཀྱི་དོན་དུ་མྱུར་དུ་
ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་སེམས་ཅན་ཐམས་ཅད་དགྲར་
ལངས་ཀྱང་ཁྲོ་བའི་སེམས་སྐད་ཅིག་ཀྱང་མི་བསྐྱེད་པར་གནོད་ལན་དུ་ཕན་པ་བསྒྲུབས་ཏེ། རང་གཞན་
གྱི་རྒྱུད་ལ་བཟོད་པའི་ཕར་ཕྱིན་ལ་སོགས་པའི་སངས་རྒྱས་ཀྱི་ཆོས་རྣམས་ཡོངས་སུ་རྫོགས་པར་བྱའོ།
གཞན་ཡང་ཟས་ནོར་དང་གནས་མལ་སོགས་ཀྱིས་ཕོངས་པ་དང་། ན་ཚ་སོགས་མི་འདོད་པའི་སྡུག་བསྔལ་
ཐོག་ཏུ་བབས་པའི་ཚེ་སྡུག་བསྔལ་འདི་ལྟར་མྱོང་བ་སྔར་ལས་ངན་བསགས་པའི་འབྲས་བུ་ཡིན། འདི་ལ་
བརྟེན་ནས་ལས་ངན་མང་པོ་དག་འགྲོ་བས་མི་འདོད་རྒྱུ་མི་དུག་ཅིང་། ཁྱད་པར་ཆོས་ཕྱིར་སྡུག་བསྔལ་
བྱུང་བ་ལ་བཟོད་བསྲན་བསྐྱེད་པ་ལ་བརྟེན་ནས་ཐམས་ཅད་མཁྱེན་པའི་ལམ་ལ་ཉེ་བར་འགྱུར་བས་སྡུག་བསྔལ་
འདི་དག་དང་དུ་བླངས་ཏེ། རང་གཞན་གྱི་འཁོར་བ་དང་ངན་སོང་གི་སྡུག་བསྔལ་རྒྱུན་ཅད་པར་བྱའོ། །གཞན་
ཡང་དཀར་ནག་གི་ལས་ཀྱི་རྣམ་པར་སྨིན་པ་དང་། དཀོན་མཆོག་གསུམ་གྱི་བྱིན་རླབས་དང༌། སངས་
རྒྱས་དང་བྱང་ཆུབ་སེམས་དཔའ་བདག་ཉིད་ཆེན་པོ་རྣམས་ཀྱི་མཐུ་བསམ་གྱིས་མི་ཁྱབ་པ་དང་། བླ་ན་
མེད་པའི་བྱང་ཆུབ་དང་། གསུངས་རབ་ཡན་ལག་བཅུ་གཉིས་དང་། བྱང་ཆུབ་སེམས་དཔའི་བསླབ་པའི་
གནས་རྣམས་ལ་མོས་པ་བསྐྱེད་ན་འབྲས་བུ་ཤིན་ཏུ་ཆེ་བས། དེ་ལ་མོས་པར་བྱས་ནས་བླ་ན་མེད་པའི་བྱང་
ཆུབ་ཐོབ་པའི་ཕྱིར་གསུང་རབ་ཡན་ལག་བཅུ་གཉིསཀྱི་བརྗོད་བྱའི་དོན་བྱང་ཆུབ་སེམས་དཔའི་བསླབ་པའི་
གནས་རྣམས་ལ་ཚུལ་བཞིན་དུ་བསླབ་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་
གསོལ༑ ༑ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་
པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་
བསགས་པའི་སྡིག་སྒྲིབ་ཐམས་ཅད་དང་། ཁྱད་པར་བཟོད་པ་རྣམ་པ་གསུམ་གྱི་ཉམས་ལེན་ལ་ཚུལ་བཞིན་
དུ་སློབ་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས། ལུས་དྭངས་གསལ་



བྱང་ཆུབ་ལམ་རིམ་བདེ་ལམ།
261
འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་
རྒྱས༑ ༑ཁྱད་པར་བཟོད་པ་རྣམ་པ་གསུམ་གྱི་ཉམས་ལེན་ལ་ཚུལ་བཞིན་དུ་སློབ་པའི་རྟོགས་པ་ཁྱད་པར་
ཅན་རང་གཞན་གྱི་རྒྱུད་ལ་སྐྱེས་པར་གྱུར། དེ་ནས་བརྩོན་འགྲུས་ཀྱི་ཉམས་ལེན་ནི། སྤྱི་བོར་བླ་མ་ལྷ་
བསྒོམ་བཞིན་པའི་ངང་ནས་འདི་ལྟར་བསམ་སྟེ། མ་སེམས་ཅན་ཐམས་ཅད་ཀྱི་དོན་དུ་མྱུར་དུ་ཡང་དག་
པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་མཚན་དཔེ་ལ་སོགས་པ་སངས་རྒྱས
ཀྱི་ཆོས་རེ་རེ་བསྒྲུབ་པ་དང་། སྦྱིན་པ་ལ་སོགས་པ་བྱང་ཆུབ་སེམས་དཔའི་ཆོས་རེ་རེ་བསྒྲུབ་པའི་ཕྱིར་དུ
བསྐལ་པ་འབུམ་ཕྲག་རེ་རེར་མནར་མེད་དུ་གནས་ནས་སངས་རྒྱས་ཀྱི་གོ་འཕང་བསྒྲུབ་དགོས་ནའང་བརྩོན་
པ་མི་འདོར་ཞིང་སྤྲོ་བ་བསྐྱེད་ནས། ཟབ་པ་དང་རྒྱ་ཆེ་བའི་དགེ་བའི་ཆོས་རང་རྒྱུད་ལ་སྡུད་པ་བྱེད་ཅིང་།
གཞན་ཡང་དགེ་བའི་ལམ་ལ་བཀོད་ནས་བླ་ན་མེད་པའི་བྱང་ཆུབ་ཐོབ་པར་བྱའོ། །དེ་ལྟར་བྱེད་ནུས་པར་
བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་
རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ན་ཐམས་ཅད་ཀྱི་ལུས་སེམས་ལ་ཞུགས་
པས༑ ༑ཐོག་མེད་ནས་བསགས་པའི་སྡིག་སྒྲིབ་ཐམ་ཅད་དང་། ཁྱད་པར་བརྩོན་འགྲུས་རྣམ་པ་གསུམ་
གྱི་ཉམས་ལེན་ལ་ཚུལ་བཞིན་དུ་སློབ་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་
སྦྱངས༑ ༑ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལ་སོགས་པའི་
ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་བརྩོན་འགྲུས་རྣམ་པ་གསུམ་གྱི་ཉམས་ལེན་ལ་ཚུལ་བཞིན་
དུ་སློབ་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། དེ་ནས་བསམ་གཏན་གྱི་ཉམས་
ལེན་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། མ་སེམས་ཅན་ཐམས་ཅད་
་དོན་དུ་མྱུར་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་ངོ་བོའི་སྒོ་
ནས་འཇིག་རྟེན་དང་འཇིག་རྟེན་ལས་འདས་པའི་བསམ་གཏན། ཕྱོགས་ཀྱི་སྒོ་ནས་ཞི་གནས་དང་། ལྷག་
མཐོང་དང་། དེ་གཉིས་ཟུང་དུ་འབྲེལ་བའི་བསམ་གཏན། བྱེད་ལས་ཀྱི་སྒོ་ནས་ཚེ་འདིར་ལུས་སེམས་



262 བྱང་ཆུབ་ལམ་རིམ་བདེ་ལམ།
བདེ་བར་གནས་པའི་བསམ་གཏན། ཡོན་ཏན་གྱི་རྟེན་བྱེད་པའི་བསམ་གཏན། སེམས་ཅན་གྱི་དོན་བྱེད་
པའི་བསམ་གཏནཏེ། རྒྱལ་བའི་སྲས་ཀྱི་བསམ་གཏན་རྣམ་པ་ཐམས་ཅད་པ་རྣམས་ལ་བསླབ་པར་བྱའོ།
དེ་ལྟར་བྱེད་ནུས་པར་བླ་མ་ལྷསབྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་
སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་
ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་པའིསྡིག་སྒྲིབ་ཐམས་ཅད་དང། ཁྱད་པར་བསམ་
གཏན་རྣམ་པ་གསུམ་གྱི་ཉམས་ལེན་ལ་ཚུལ་བཞིན་དུ་སློབ་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་
བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་
ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་བསམ་གཏན་རྣམ་པ་གསུམ་གྱི་ཉམས་
ལེན་ལ་ཚུལ་བཞིན་དུ་སློབ་པའི་དགོས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། དེ་ནས་
ཤེས་རབ་ཀྱི་ཉམས་ལེན་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། སེམས་
ཅན་ཐམས་ཅད་ཀྱི་དོན་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་
གནས་ལུགས་རིག་པ་དོན་དམ་རྟོགས་པའི་ཤེས་རབ་། གནས་ལྔ་རིག་པ་ཀུན་རྫོབ་རྟོགས་པའི་ཤེས་རབ།
སམས་ཅན་གྱི་དོན་བྱ་ཚུལ་རྟོགས་པའི་ཤེ་སརབ་སྟེ། རྒྱ་བའི་སྲས་ཀྱི་ཤེས་རབ་རྣམ་པ་ཐམས་པ་ལ་བསླབ་
པ་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྤྱི་
བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་
ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་
པར་ཤེས་རབ་རྣམ་པ་གསུམ་གྱི་ཉམས་ལེན་ལ་ཚུལ་བཞིན་དུ་སློབ་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་
དང་བཅས་པ་ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་
ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་ཤེས་རབ་རྣམ་པ་གསུམ་གྱི་ཉམས
ལེན་ལ་ཚུལ་བཞིན་དུ་སློབ་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། གཉིས་



བྱང་ཆུབ་ལམ་རིམ་བདེ་ལམ།
263
པ་གཞན་རྒྱུད་སྨིན་པར་བྱེད་པ་བསྡུ་བཞིའི་ཉམས་ལེན་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་
འདི་ལྟར་བསམ་སྟེ། མ་སེམས་ཅན་ཐམས་ཅད་ཀྱི་དོན་དུ་མྱུར་དུ་ཡང་དག་པར་རྫོགས་པའི་སངས་རྒྱས་
ཀྱི་གོ་འཕང་ཐོབ་པར་བྱ། དེའི་ཕྱིར་དུ་སེམས་ཅན་ཐམས་ཅད་སྦྱིན་པས་འཁོར་དུ་བསྡུས་ཏེ་ཚར་བཅད་
རྗེས་འཛིན་གྱི་སྒོ་ནས་ཆོས་སྟོན་པའི་སྙན་པར་སྨྲ་བ་དང་། ཆོས་བསྟན་པའི་དོན་ཉམས་སུ་ལེན་དུ་འཇུག་
པའི་དོན་སྤྱོད་པ་དང་། གཞན་ལ་བསྟན་པ་ལྟར་རང་གིས་ཀྱང་ཉམས་སུ་ལེན་པའི་དོན་མཐུན་པ་སྟེ། གཞན་
དོན་བྱེད་པའི་ཐབས་བཟང་པོ་འདི་རྣམས་ལ་བརྟེན་ནས་སེམས་ཅན་ཐམས་ཅད་སྨིན་གྲོལ་གྱི་ལམ་ལ་དགོད་
པར་བྱའོ། དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། གསོལ་བ་བཏབ་པསསྤྱི་བོའི་
བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་
ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང༌། ཁྱད་པར་
བསྡུ་བའི་དངོས་པོ་བཞིའི་ཉམས་ལེན་ལ་ཚུལ་བཞིན་དུ་སློབ་པའི་རྟོགས་པ་ཁྱད་པར་ཅན་རང་གཞན་གྱི་རྒྱུད་
ལ་སྐྱེས་པར་གྱུར། གསུམ་པ་མཇུག་ཏུ་ཇི་ལྟར་བྱ་བ་ནི་སྔར་བཞིན་ནོ། །གཉིས་པ་ཐུན་མཚམས་སུ་ཡང་
ཟབ་པ་དང་རྒྱ་ཆེ་བའི་རྒྱལ་བའི་སྲས་ཀྱི་སྤྱོད་པ་རླབས་པོ་ཆེ་རྣམས་སྟོན་པའི་གསུང་རབ་དགོངསའགྲེལ་
དང་བཅས་པ་བལྟ་བ་ལ་སོགས་སྔར་བཞིན་ནོ།། གཉིས་པ་ཕར་ཕྱིན་ཐ་མ་གཉིས་ལ་བསླབ་ཚུལ་ལ་གཉིས།
བསམ་གཏན་གྱི་ངོ་བོ་ཞི་གནས་ལ་བསླབ་ཚུལ་དང་། ཤེས་རབ་ཀྱི་ངོ་བོ་ལྷག་མཐོང་ལ་བསླབ་ཚུལ་ལོ། དང༌
པོ་གཉིས། ཐུན་ཀྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་པོ་ལ་
སྦྱོར་དངོས་མཇུག་གསུམ་ལས། དང་པོ་ནི། སྔོན་འགྲོའི་རིམ་པ་སྤྱི་དང༌། ཁྱད་པར་སྐྱེས་བུ་ཆུང་འབྲིང་
གི་བསམ་པ་སྦྱོང་བ་དང༌། ས་བཟང་ཞིང་གྲོགས་བཟང་བའི་ཡིད་མཐུན་གྱི་དབེན་པའི་གནས་སུ། ཚུལ་
ཁྲིམས་རྣམ་པར་དག་པ་ལ་གནས་ནས། སྐྱེ་བོ་མང་པོ་དང་འགྲོགས་འདྲིས་ཧ་ཅང་ཆེ་བ་དང་། འདོད་པ་
ལ་འདུན་པའི་རྣམ་རྟོག་རགས་པ་རྣམས་སྤངས་ཏེ། འདོད་ཆུང་ཆོག་ཤེས་ལ་གནས་ནས་སྟན་བདེ་བ་ལ་
ལུས་དྲང་པོ་བསྲང་། རྐང་པ་རྡོ་རྗེ་སྐྱིལ་ཀྲུང་དང་། ལག་པ་གཉིས་མཉམ་གཞག་གི་ཕྱག་རྒྱ་བཅས། རླུང



264 བྱང་ཆུབ་ལམ་རིམ་བདེ་ལམ།།
ཆམ་ལ་འབེབས་པ་སོགས་ཞི་གནས་བསྒྲུབ་པའི་རྒྱུ་ཚོགས་བསྟེན་པ་སྔོན་དུ་བཏང་ནས། དངོས་གཞི་ལ་
ཞི་གནས་སྒྲུབ་པའི་དམིགས་རྟེན་དུ་མ་ཞིག་གསུངས་ཀྱང་གཙོ་བོར་སངས་རྒྱས་རྗེས་སུ་དྲན་པའི་མཆོག་
ཏུ་འགྱུར་བ་དང་། སྔགས་ཀྱི་ལྷའི་རྣལ་འབྱོར་སྒོམ་པའི་སྣོད་རུང་དུ་འགྱུར་བ་སོགས་དགོས་པ་དུ་མ་ཡོད་
པས་ལྷའི་སྐུ་ལ་དམིགས་པ་ལེགས་ལ། དེའི་ཚུལ་ནི་སྤྱི་བོའི་བླ་མ་ལྷའི་ཐུགས་ཀ་ནས་འོད་ཟེར་སྡོམ་གྱི་བ་
ཐག་ལྟ་བུའི་སྣེ་མོར། སྣ་ཚོགས་པདྨ་དང་ཟླ་བའི་གདན་ལ། རྒྱལ་བ་ཤཱཀྱ་ཐུབ་པ་སྐུ་མདོག་གསེར་བཙོ་
མ་ལྟ་བུ། ཞེས་པ་ནས། རྡོ་རྗེ་སྐྱིལ་ཀྲུང་གིས་བཞུགས་པ། རྒྱ་སྲན་གྱི་འབྲུ་ཚད་ཅམ་ཞིག་སྤྲོས་ནས་རང་
གི་ལྟེ་བའི་ཐད་ཀྱི་མདུན་གྱི་ནམ་ཁརབཞུགས་པ་ལ་སེམས་རྩེ་གཅིག་ཏུ་དམིགས་ནས་བསྒོམ་པ་འམ། ཡང་
ན་སྤྱི་བོའི་བླ་མ་ལྷ་ལས་བླ་མ་ལྷ་གཉིས་པ་ཞིག་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་ནས་རང་ལ་
ཐིམ་པས། སེངྒེ་ཆེན་པོ་བརྒྱད་ཀྱི་བཏེག་པའི་རིན་པོ་ཆེའི་ཁྲི་མཐོ་ཞིང་ཡངས་པའི་སྟེང་ཁར་སྣ་ཚོགས་པད་
ཟླ་ཉི་མའི་དཀྱིལ་འཁོར་གྱི་གདན་ལ། རང་ཉིད་རྒྱལ་བ་ཤཱཀྱ་ཐུབ་པ། ཞེས་པ་ནས། རྡོ་རྗེ་སྐྱིལ་ཀྲུང་
གིས་བཞུགས་པ། ནམ་མཁའི་འཇའ་ཚོན་ལྟ་བུ་སྣང་ལ་རང་བཞིན་མེད་པ་ལ་སེམས་རྩེ་གཅིག་ཏུ་དམིགས་
ནས་བསྒོམ་པར་བྱའོ། །དེའི་ཚེ་སེར་པོ་བསྒོམ་འདོད་པ་ལ་དམར་པོ་སོགས་འཆར་བ་དང་། བཞུགས་
པའི་རྣམ་པ་བསྒོམ་འདོད་པ་ལ་བཞེངས་པའི་རྣམ་པར་འཆར་བ་དང་། གཅིག་བསྒོམ་འདོད་པ་ལ་དུ་མ་
འཆར་བ་སོགས་བྱུངན་དེ་དག་གི་རྗེས་སུ་མི་འབྲང་བར་རྩ་བའི་དམིགས་རྟེན་ལ་སེམས་རྩེ་གཅིག་ཏུ་དམིགས་
ནས་བསྒོམ། དང་པོ་ནས་དྭངས་གསལ་འོད་ཀྱི་རང་བཞིན་ཅན་གྱི་གསལ་པོ་རང་མ་བྱུང་ཡང་། སྐུའི་
དོན་སྤྱི་ཆ་ཕྱེད་ཙམ་གསལ་བ་ལ་སེམས་རྩེ་གཅིག་ཏུ་དམིགས་ནས་སྒོམ་པར་བྱེད། དེ་ཡང་ཐུན་འདི་ཙམ
གྱི་བར་ལ་བྱིང་རྒོད་གཏན་ནས་མ་བྱུང་བ་ཞིག་བྱེད་ཅིང་། གལ་ཏེ་བྱུང་ན་དེ་མ་ཐག་ཏུ་ཤེས་པར་བྱས་
ཏེ་སྤོང་སྙམ་པའི་འདུན་པ་དྲག་པོ་བཏང་ནས་སེམས་དམིགས་རྟེན་ལ་རྩེ་གཅིག་ཏུ་གཏད་དེ་ཉིད་བློའི་ཡུལ་
དུ་མ་བརྗེད་པར་དྲན་ཙམ་དྲན་ཙམ་བྱས་ནས། བློ་དེའི་རྒྱུན་སྐྱོང་བ་ནི་ལས་དང་པོ་པའི་སེམས་གནས་བསྒྲུབ་
པ་ཐབས་དམ་པའོ། མདོར་ན་ཏིང་ངེ་འཛིན་རྣམ་པར་དག་པ་ཞིག་བསྒོམ་ན། ཉེས་པ་ལྔ་སྤོང་འདུ་བྱེད་



བྱང་ཆུབ་ལམ་རིམ་བདེ་ལམ། 265
བརྒྱད༑ ༑བསྟེན་པའི་རྒྱུ་ལས་བྱུང་བའོ། །ཞེས་གསུངས་པ་ལྟར། ཉེས་པ་ལྔ་སྤོང་བའི་གཉེན་པོ་འདུ་
བྱེད་བརྒྱད་བསྟེན་པའི་སྒོ་ནས་བསྒྲུབ་དགོས་ཏེ། དེ་ཡང་ཏིང་ངེ་འཛིན་ལ་སྦྱོར་བའི་ཚེ་ལེ་ལོ་ཉེས་པ་ཡིན་
པས༑ ༑དེའི་གཉེན་པོ་བཞི་སྟེ། ཏིང་འཛིན་གྱི་ཡོན་ཏན་མཐོང་བའི་དད་པ་དང༌། ཏིང་ངེ་འཛིན་ལ་དོན་
གཉེར་གྱི་འདུན་པ་དང༌། ཏིང་ངེ་འཛིན་ལ་རྩོལ་བའི་བརྩོན་འགས་དང༌། རྩོལ་བའི་འབྲས་བུ་ཤིན་སྦྱངས་
སོ༑ ༑ཏིང་ངེ་འཛིན་ལ་བརྩོན་པའི་ཚེ་གདམས་ངག་བརྗེད་པ་ཉེས་པ་ཡིན་པས་དེའི་གཉེན་པོ་དྲན་པ་སྟེ།
དྲན་པ་ཡང་དམིགས་རྟེན་མ་བརྗེད་པ་གཅིག་པུས་མི་ཆོག་གི་སེམས་དམིགས་རྟེན་ལ་རྩེ་གཅིག་ཏུ་དམིགས་
ནས་རིག་པ་ངར་ལྡན་དུ་བྱས་པའི་ངེས་ཤེས་དམ་སྒྲིང་ངེ་བ་དང་ལྡན་པའོ། །ཏིང་ངེ་འཛིན་ལ་མཉམ་པར་
བཞག་པའི་ཚེ་བྱིང་རྒོད་གཉིས་ཉེས་པ་ཡིན་པས་དེའི་གཉེན་པོ་ཤེས་བཞིན་ཏེ། དེ་ཡང་ཤེས་བཞིན་གྱིས་
བྱིང་རྒོད་འབྱུང་མི་འབྱུང་ལེགས་པར་བརྟགས་པས། བློ་རབ་ཀྱིས་བྱིང་རྒོད་འབྱུང་བའི་འགོ་རྩོམ་པ་ན་
དེས་ཤེས་ནས་སྤོང་ནུས་ལ། འབྲིང་གིས་བྱུང་མ་ཐག་དང་། ཐ་མས་ཀྱང་བྱིང་རྒོད་བྱུང་ནས་རིང་པོ་
མ་ལོན་པར་ཤེས་ནས་སྤོང་དགོས་སོ། །འོ་ན་རྨུགས་པ་དང་བྱིང་རྒོད་གཉིས་ཀྱི་ཁྱད་པར་ཇི་ལྟ་བུ་ཞེ་ན།
དམིགས་རྟེན་མི་གསལ་བའི་ལུས་སེམས་ལྕི་བའི་རྣམ་པ་ཅན་ནི་སྨུགས་པ་ཡིན་ལ། སེམས་ལ་མུན་པ་བབས་
པ་ལྟ་བུ་དང༌། སེམས་དམིགས་རྟེན་ལས་གཞན་དུ་མི་འཕྲོ་ཡང་། དྭངས་ཆ་དང་གསལ་ཆ་མེད་པར་དྲན་
པའི་ཤུགས་ཞན་དུ་སོང་བ་ནི་བྱིང་བ་རགས་པ་དང་། དྭངས་ཆ་དང་གསལ་ཆ་ཡོད་ཀྱང་དམིགས་རྟེན་ངེས་
པའི་ངེས་ཤེས་དམ་སྦྲིང་ངེ་བ་ལས་ཅུང་ཟད་ཞན་དུ་སོང་བ་ནི་བྱིང་བ་ཕྲ་མོ་ཡིན་ལ། དེ་དག་གི་གཉེན་པོར་
དཀོན་མཆོག་གསུམ་གྱི་ཡོན་ཏན་སེམས་པ་དང་། སྣང་བའི་མཚན་མ་ཡིད་ལ་བྱེད་པ་དང་། རླུང་སེམས་
ནམ་མཁའ་དང་བསྲེ་བའི་གདམས་ངག་རྣམས་བྱའོ། །སེམས་དམིགས་རྟེན་ལ་གཡོ་མེད་དུ་མི་གནས་པར་
ཅུད་ཟད་འཕྲོ་བ་ནི་རྒོད་པ་ཕྲ་མོ་ཡིན་ལ། དེའི་གཉེན་པོར་དྲན་ཤེས་བསྟེན་ནས་བསྒོམ་པར་བྱའོ། །དྲན་
ཤེས་བསྟེན་ཀྱང་མི་གནས་པར་ཆགས་ཡུལ་རྣམས་ལ་འཕྲོ་བ་ནི་རྒོད་པ་རགས་པ་ཡིན་ལ། དེའི་གཉེན་པོར་
མི་རྟག་པ་དང་། ངན་སོང་གསུམ་དང་། འཁོར་བའི་སྡུག་བསྔལ་བསྒོམ་པ་དང་། རྒོད་པ་བཙན་ཐབས་



266 བྱང་ཆུབ་ལམ་རིམ་བདེ་ལམ།
སུ་གཅོད་པའི་གདམས་ངག་རྣམས་བྱའོ། བྱིང་རྒོད་གཉིས་བྱུང་བའི་ཚེ་འདུ་མི་བྱེད་པ་ཉེས་པ་ཡིན་པས།
དེའི་གཉེན་པོར་བྱིང་རྒོད་བྱུང་མ་ཐག་ཏུ་རིག་པར་བྱས་ནས་སྤོང་བའི་འདུ་བྱེད་བསྟེན་པར་བྱེད། དེ་ཡང་
སེམས་དམིགས་རྟེན་ལ་ཆེས་བསྒྲིམས་པའི་རིག་པ་ངར་ལྡན་དུ་བྱས་ན་གསལ་ཆ་ཡོད་ཀྱང་། རྒོད་ཤས་
ཆེ་བས་གནས་ཆ་རྙེད་དཀའ་ལ། ཆེར་མ་བསྒྲིམས་པར་གློད་ན་གནས་ཆ་ཡོད་ཀྱང་བྱིང་ཤས་ཆེ་ཞིང་གསལ་
ཆ་རྙེད་དཀའ་བས། དེས་ན་རང་ཉམས་ལ་དཔགས་ཏེ་རིག་པ་འཕང་འདི་ཙམ་ཞིག་བསྟོད་ན་རྒོད་པ་སྐྱེ་
བར་འདུག་སྙམ་པ་ལས་ཅུང་ཟད་གློད། འདི་ཙམ་དུ་བཞག་ན་བྱིང་བ་སྐྱེ་བར་འདུག་སྙམ་པ་ལས་ཅུང་ཟད་
འཕང་བསྟོད་ན་རན་པར་འགྱུར་བས། དེ་གཉིས་ཀྱི་མཚམས་སུ་འཕྲོ་རྒོད་ལས་སེམས་གླན་ཏེ་གནས་ཆ་
འཚོལ༑ ༑གནས་ཆ་ནམ་བྱུང་རེས་ཀྱིས་བྱིང་ཟོན་བྱས་ནས་རིག་པ་ངར་ལྡན་པའི་གསལ་ཆ་འདོན། དེ་
གཉིས་རེ་མོས་སུ་བྱས་ནས་བསྐྱངས་པས་ཏིང་ངེ་འཛིན་སྐྱོན་མེད་འགྲུབ་ཀྱི། ངེས་ཤེས་ཀྱི་འཛིན་སྟངས་
ངར་ལྡན་དུ་བྱས་པའི་གསལ་ཆ་མེད་པའི་དུང་བ་ཙམ་ལ་ཡིད་བརྟན་མི་བྱའོ། །དེ་ལྟར་བྱིང་རྒོད་ཕྲ་མོ་ཡང་
ཆོད་ནས་སེམས་ཏིང་ངེ་འཛིན་ལ་རྒྱུན་ཆགས་སུ་འཇུག་པའི་ཚེ་འདུ་བྱེད་པ་ཉེས་པ་ཡིན་པས། དེའི་གཉེན་
པོར་བྱིང་རྒོད་ཀྱི་གཉེན་པོ་འདུ་མི་བྱེད་པར། བཏང་སྙོམས་སུ་གློད་ནས་འཇོག་པའོ། །དེ་ལྟ་བུའི་ཚུལ་
གྱིས་ལེགས་པར་བསྐྱངས་པས་སེམས་གནས་པར་དགུ་རིམ་གྱིས་ཐོབ་ནས་ལུས་སེམས་ཤིན་སྦྱངས་དང་
བཅས་པའི་ཞི་གནས་འགྲུབ་པར་འགྱུར་རོ། །གསུམ་པ་མཇུག་ཏུ་ཇི་ལྟར་བྱ་བ་ནི་སྔར་བཞིན་ནོ། །གཉིས་
པ་ཐུན་མཚམས་སུ་ཡང་ཞི་གནས་ཀྱི་རྣམ་གཞག་སྟོན་པའི་གསུང་རབ་དགོངས་འགྲེལ་དང་བཅས་པ་བལྟ་
བ་སོགས་ནི་སྔར་བཞིན་ནོ། །གཉིས་པ་ཤེས་རབ་ཀྱི་ངོ་བོ་ལྷག་མཐོང་ལ་བསླབ་ཚུལ་ལ་གཉིས། ཐུན་གྱི་
ངོ་བོ་ལ་ཇི་ལྟར་བྱ་བ་དང༌། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་པོ་ལ་སྦྱོར་དངོས་མཇུག་
གསུམ་ལས། དང་པོ་ནི། ཞི་གནས་ཀྱི་སྐབས་སུ་བཤད་པ་དང་འདྲ་ལ། ཁྱད་པར་དགེ་བའི་བཤེས་གཉེན་
མཁས་པ་ཚུལ་བཞིན་དུ་བསྟེན་པ་ལས་ལྷག་མཐོང་གི་གདམས་ངག་ཉན་པ་དང་། བླ་མ་དང་ལྷག་པའི་ལྷ་
དབྱེར་མེད་དུ་བྱས་ནས་གདུང་ཤུགས་དྲག་པོས་གསོལ་བ་འདེབས་པ་དང་། བསག་སྦྱངས་ལ་འབད་པ་



བྱང་ཆུབ་ལམ་རིམ་བདེ་ལམ། 267
སོགས་གསུམ་བསྒྲིལ་དུ་བྱེད་པ་ནི་ལྟ་བ་རྟོགས་པའི་སྔོན་འགྲོར་མེད་མི་རུང་ཡིན་ནོ། །གཉིས་པ་དངོས་
གཞི་ལ་གཉིས། གང་ཟག་གི་བདག་མེད་གཏན་ལ་ཕབ་ནས་བསྒོམ་པའི་ཚུལ་དང་། ཆོས་ཀྱི་བདག་མེད་
གཏན་ལ་ཕབ་ནས་བསྒོམ་པའི་ཚུལ་ལོ། །དང་པོ་ནི། རྒྱལ་བའི་གསུང་རབ་རྣམས་ལས། བདག་མེད་
གཏན་ལ་འབེབས་པའི་རིགས་པའི་རྣམ་གྲངས་མཐའཡས་པ་ཞིག་གསུངས་ཀྱང་། ལས་དང་པོ་པ་རྣམསཀྱིས་
གནད་བཞིའི་སྒོ་ནས་གཏན་ལ་ཕབ་ན་འཆར་སླ་བས།དེའི་ཚུལ་ནི། རང་ཅག་རྣམས་གཉིད་ཐུག་པོ་ལོག་
བཞིན་པའི་གནས་སྐབས་ཚུན་ཆད་དུ། ང་ང་སྙམ་དུ་སྙིང་གི་དཀྱིལ་དུ་དམ་སྒྲིང་སྒྲིང་བློས་འཛིན་པ་ནི་ངར་
འཛིན་ལྷན་སྐྱེས་ཡིན་ལ། དེ་ཡང་རང་གིས་ཉེས་པ་དེ་ལྟ་བུ་མ་བྱས་པ་ལ། གཞན་ཞིག་གིས་ཁྱོད་ཀྱིས་
ཉེས་པ་འདི་དང་འདི་ལྟ་བུ་ཞིག་བྱས་སོ་ཞེས་བསྙོན་བཙུགས་པ་ན། ངས་ཉེས་པ་འདི་ལྟ་བུ་བྱས་པ་ལ་བསྙོན་
འདི་འདྲ་བ་ཞིག་གིས་བློ་དེས་ང་གང་དུ་བཟུང་། ཚུལ་ཇི་ལྟར་དུ་བཟུང་བརྟག་པར་བྱའོ། །དེ་ཡང་བློ་ཕྱི་
མ་དེ་ཤུགས་ཆེས་ན་བློ་སྔ་མ་དེ་ཡལ་ནས་སྟོང་སང་ཞིག་མ་གཏོགས་གང་ཡང་མི་ཡོང་བས་ཤེས་པ་བྱིངས་
ངའོ་སྙམ་པའི་བློ་དེའི་ངོ་བོར་བྲེང་ཆགས་སུ་བསྐྱེད་ནས། ཤེས་པའི་ཆ་ཤས་ཕྲ་མོ་ཞིག་གིས་བརྟག་དགོས་
ལ༑ ༑དེ་ལྟར་བརྟགས་པའི་ཚེ། ངར་འཛིན་ལྷན་སྐྱེས་ཀྱིས་ང་གང་དུ་བཟུང་བའི་གནས་ནི། རང་གི་
ཕུང་པོ་ལྔའམ་ལུས་སེམས་གཉིས་ལས་དོན་གཞན་དུ་མ་ཡིན་ཅིང་། ཕུང་པོ་ལྔ་རེ་རེ་བ་དང་ལུས་སེམས་
གཉིས་རེ་རེ་བའི་སྟེང་དུ་ཡང་མ་ཡིན་ཀྱང་། ཕུང་པོ་ལྔ་ཚོགས་ཙམ་པའམ་ལུས་སེམས་གཉིས་ཚོགས་ཙམ་
པའི་བམ་མེ་བ་དེའི་སྟེང་དུ་རྟོག་པས་བཏགས་པ་ཙམ་མ་ཡིན་པར། དང་པོ་ནས་ཚུགས་ཐུབ་ཏུ་གྲུབ་པའི་
ང་ཞིག་ཡོད་པར་འཛིན་པ་ནི། ངར་འཛིན་ལྷན་སྐྱེས་ཀྱི་ངའི་འཛིན་ཚུལ་ཡིན་ལ། དེའི་འཛིན་སྟངས་ཀྱི་
ཡུལ་གྱི་ང་དེ་འགོག་རྒྱུའི་དགག་བྱ་ཡིན་པས། གཞན་གྱིས་བཤད་པའི་གོ་བ་དང་། ཚིག་སྤྱི་ཙམ་མ་ཡིན་
པར་རང་གི་རྒྱུད་སྟེང་དུ་ཚུལ་དེ་ཉིད་རྗེན་ཆར་གྱི་ངེས་པར་བྱ་སྟེ། དེ་ནི་གནད་དང་པོ་དགག་བྱའི་སྣང་
ཚུལ་ངེས་པའི་གནད་དོ །གཉིས་པ་ཁྱབ་པ་ངེས་པའི་གནད་ནི། ངའོ་སྙམ་དུ་སྙིང་གི་དཀྱིལ་དུ་དམ་སྤྲིང་
སྤྲིང་དུ་འཛིན་པའི་བློ་ངེས་བཟུང་པའི་ང་དེ། རང་གི་ཕུང་པོ་ལྔའི་སྟེང་ན་ཡོང་ན། ང་དེ་ཕུང་པོ་ལྔ་དང་



268 བྱང་ཆུབ་ལམ་རིམ་བདེ་ལམ།
གཅིག་ཏུ་ཡོད་དམ་ཐ་དད་དུ་ཡོད། ཡོད་ཚུལ་དེ་གཉིས་ལས་གཞན་པའི་ཡོད་ཚུལ་ཕུང་གསུམ་པ་གཏན་
མི་སྲིད་དེ། ཆོས་གང་དང་གང་ཡིན་ཀྱང་ཡང་ན་གཅིག་གི་རྣམ་པར་ཡོད་དགོས། ཡང་ན་དུ་མའི་རྣམ་
པར་ཡོད་དགོས་ལ། ཡོད་ཚུལ་དེ་གཉིས་ལས་གཞན་པའི་ཡོད་ཚུལ་ཕུང་གསུམ་པ་གཏན་མི་སྲིད་སྙམ་དུ་
ཐག་བཅད་པར་བྱའོ། །གསུམ་པ་བདེན་པའི་གཅིག་བྲལ་ངེས་པའི་གནད་ནི། དེ་ལྟར་བཟུང་བའི་ང་དེ་
ཕུང་པོ་ལྔ་དང་གཅིག་ཏུ་ཡོད་དོ་སྙམ་ན། གང་ཟག་གཅིག་ལ་ཕུང་པོ་ལྔ་ཡོད་པ་བཞིན་དུ། ང་ཡང་རྒྱུད་ཐ་
དད་པ་ལྔ་ཡོད་པར་འགྱུར་བ་དང་། ཡང་ན་ང་གཅིག་ཡིན་པ་བཞིན་དུ། ཕུང་པོ་ལྔ་ཡང་ཆ་མེད་གཅིག་
ཏུ་འགྱུར་བ་སོགས་ཀྱི་ཉེས་པ་དུ་མ་ཡོད་པས། དེ་ལྟར་བཟུང་བའི་ང་དེ་ཕུང་པོ་ལྔ་དང་གཅིག་མ་ཡིན་སྙམ་
དུ་བསམ། གཞན་ཡང་དེ་ལྟར་བཟུང་བ་ལྟར་གྱི་ང་དེ་ཕུང་པོ་ལྔ་དང་གཅིག་ཏུ་གྲུབ་ན་ཕུང་པོ་ལྔ་སྐྱེ་འཇིག་
བྱེད་པ་བཞིན་དུ་བློ་དེས་བཟུང་བ་ལྟར་གྱི་ཚུགས་ཐུབ་ཏུ་གྲུབ་བའི་ང་དེ་ཡང་སྐྱེ་འཇིག་བྱེད་པར་འགྱུར་ལ།
དེ་ལྟར་ན་སྐྱེ་འཇིག་བྱེད་པའི་ང་དེའི་སྐད་ཅིག་སྔ་ཕྱི་རྣམས་གཅིག་ཏུ་གྲུབ་བམ་ཐ་དད་དུ་གྲུབ། གཅིག་ཏུ་
གྲུབ་ན་ཚེ་སྔ་ཕྱིའི་ང་དང་ཚེ་འདིའི་ང་གསུམ་ཆ་མེད་གཅིག་ཏུ་འགྱུར་ལ། ཐ་དད་དུ་གྲུབ་ན། སྤྱིར་ཐ་
དད་ཙམ་ལ་འབྲེལ་མེད་ཐ་དད་ཡིན་མི་དགོས་ཀྱང་། རང་བཞིན་གྱིས་གྲུབ་པའི་ཐ་དད་ཡིན་ན་འབྲེལ་བ་
གཏན་ནས་མེད་པའི་ཐ་དད་ཡིན་དགོས་པས། ཚེ་སྔ་ཕྱིའི་ང་དང་ཚེ་འདིའི་ང་གསུམ་འབྲེལ་བ་གཏན་ནས་
མེད་པའི་ཐ་དད་དུ་འགྱུར་བས། ལས་མ་བྱས་པ་དང་ཕྲད་ཅིང་ལས་བྱས་པ་ཆུད་ཟ་བ་སོགས་ཀྱི་ཉེས་པ་
དུ་མ་ཡོད་པས། དེ་ལྟ་བུའི་ང་དེའི་སྐད་ཅིག་སྔ་ཕྱི་རྣམས་ཐ་དད་མ་ཡིན་ལ། དེས་ན་བློ་དེས་བཟུང་བ་
ལྟར་གྱི་ང་དེ་ཕུང་པོ་ལྔ་དང་གཅིག་ཏུ་མ་གྲུབ་བོ་སྙམ་དུ་བསམ། གཞན་ཡང་དེ་ལྟར་བཟུང་བའི་ང་དེ་ཕུང་
པོ་ལྔ་དང་གཅིག་ཏུ་གྲུབ་ན། བདེན་པར་གྲུབ་པའི་གཅིག་ཡིན་པས་ཆ་ཐམས་ཅད་ནས་ཐམས་ཅད་དུ་གཅིག་
ཏུ་འགྱུར་ལ། དེ་ལྟར་ན་ངའམ་བདག་ཕུང་པོ་ལྔ་ཉེ་བར་ལེན་པ་པོ་དང་། ཕུང་པོ་ལྔ་ང་འམ་བདག་གིས་
ཉེ་བར་བླང་བྱ་མ་ཡིན་པ་སོགས་ཀྱི་ཉེས་པ་དུ་མ་ཡོད་པས། དེ་ལྟར་བཟུང་བའི་ང་དེ་ཕུང་པོ་ལྔ་དང་གཅིག་
ཏུ་མ་གྲུབ་པར་བསམ་མོ། བཞི་པ་བདེན་པའི་དུ་བྲལ་ངེས་པའི་གནད་ནི། དེ་ལྟར་བཟུང་བའི་ང་དེ་ཕུང་



བྱང་ཆུབ་ལམ་རིམ་བདེ་ལམ། 269
པོ་ལྔའི་སྟེང་དུ་གཅིག་ཏུ་མ་གྲུབ་ཀྱང་། ཕུང་པོ་ལྔའི་སྟེང་དུ་ཐ་དད་དུ་གྲུབ་པོ་སྙམ་ན། ཕུང་པོ་ལྔ་ཡང་གཟུགས་
ཀྱི་ཕུང་པོ་ལ་སོགས་རེ་རེ་ནས་གསལ་བའི་རྗེས་སུ། འདི་རྣམ་ཤེས་ཀྱི་ཕུང་པོའོ། །ཞེས་ཟུར་དུ་ངོས་འཛིན་
རྒྱུ་ཡོད་པ་བཞིན་དུ། གཟུགས་ཕུང་སོགས་རེ་རེ་ནས་བསལ་བའི་ལོག་ཏུ་དེ་ལྟར་བཟུང་བའི་ང་དེ་འདིའོ།
ཞེས་ཐ་དད་དུ་ངོས་འཛིན་རྒྱུ་དགོས་པ་ལས་དེ་ལྟར་མི་འདུག་པས། དེ་ལྟར་བཟུང་བའི་ང་དེ་ཕུང་པོ་ལྔ་དང་
ཐ་དད་དུ་མ་གྲུབ་སྙམ་དུ་བསམ། དེ་ལྟར་གནད་བཞིའི་དཔྱད་པ་བྱས་པ་ལ་བརྟེན་ནས་ངར་འཛིན་ལྷན་
སྐྱེས་ཀྱིས་བཟུང་བ་ལྟར་གྱི་ང་མེད་པར་ངེས་པ་ན། ངེས་ཤེས་དེ་ཉིད་ཀྱི་རྒྱུན་བྱིང་རྒོད་དང་བྲལ་བར་རྩེ་
གཅིག་ཏུ་བསྐྱང་པར་བྱའོ། །དེ་ཡང་ངེས་ཤེས་དེ་ཉིད་ཤུགས་ཅུང་ཟད་ཆུང་དུ་སོང་བ་ན་ལས་དང་པོ་པ་
རྣམས་ཀྱིས་སྔར་ལྟར་གནད་བཞིའི་དཔྱད་པ་བྱས་པ་ལ་བརྟེན་ནས། བདེན་མེད་ཀྱི་ངེས་ཤེས་འདྲེན་པར་
བྱེད་ལ། བློ་མཐོ་བ་རྣམས་ཀྱིས་ནི་ང་འཛིན་ལྷན་སྐྱེས་ལ་ཇི་ལྟར་སྣང་བ་ལྟར་གྲུབ་མ་གྲུབ་དཔྱད་པ་བྱས་
པ་ལ་བརྟེན་ནས། གནད་བཞིའི་དཔྱད་པ་བྱས་པ་དང་འདྲ་བར་བདེན་མེད་ཀྱི་ངེས་ཤེས་འདྲེན་པས། དེའི་
ཚེ་ངེས་ངོར་ང་རང་བཞིན་མེད་པར་ངེས་པའི་ངེས་ཤེས་ངམ་སྤྲིང་ངེ་བ་དང་། སྣང་ངོར་དགག་བྱ་བདེན་
གྲུབ་བཀག་ཙམ་གྱི་སྟོང་སང་ངེས་པའི་ཁྱད་པར་གཉིས་ལྡན་དུ་བྱས་ནས་རྩེ་གཅིག་ཏུ་སྐྱོང་བ་ནི་མཉམ་གཞག་
ནམ་མཁའ་ལྟ་བུའི་སྐྱོང་ཚུལ་ལོ། །རྗེས་ཐོབ་ཏུ་ང་ལ་སོགས་པའི་ཆོས་ཐམས་ཅད་སྒྱུ་མ་ལྟ་བུའི་རྣམ་རོལ་
ཏུ་བསྒོམ་པར་བྱ་སྟེ། དེ་ཡང་མཉམ་གཞག་ཏུ་བདེན་མེད་ཀྱི་ངེས་ཤེས་ཤུགས་དྲག་པོ་དྲངས་པ་ལ་བརྟེན་
ནས༑ ༑རྗེས་ཐོབ་ཏུ་གང་ཤར་ཐམས་ཅད་སྣང་ཡང་བདེན་མེད་བརྫུན་པ་སྒྱུ་མ་ལྟ་བུའི་རྣམ་རོལ་ཏུ་འཆར་
བ་ལ་བསླབ་པར་བྱའོ། །གཉིས་པ་ཆོས་ཀྱི་བདག་མེད་གཏན་ལ་ཕབ་ནས་བསྒོམ་ཚུལ་ལ་གཉིས། འདུས་
བྱས་རང་བཞིན་མེད་པར་གཏན་ལ་ཕབ་ནས་བསྒོམ་ཚུལ་དང་། འདུས་མ་བྱས་རང་བཞིན་མེད་པར་གཏན་
ལ་ཕབ་ནས་བསྒོམ་ཚུལ་ལོ། །དང་པོ་ལ་བེམ་ཤེས་ལྡན་མིན་འདུ་བྱེད་གསུམ་ལས། དང་པོ་ལུས་ལྟ་བུ་
ལ་མཚོན་ན་དེ་ཡང་ཤ་རུས་རྡོས་བཅས་ཀྱི་ཡན་ལག་ལྔ་ཚོགས་ཙམ་གྱི་ལུས་འདིའི་སྟེང་དུ། རྟོག་པས་བཏགས་
པ་ཙམ་མ་ཡིན་པར་ཚུགས་ཐུབ་ཏུ་གྲུབ་པའི་ལུས་ཡོ་རེ་བ་ཞིག་ཡོད་པར་རང་ཅག་རྣམས་ལ་བསྙོན་མེད་དུ་



270 བྱང་ཆུབ་ལམ་རིམ་བདེ་ལམ།
འཆར་བ་ནི་དགག་བྱའི་སྣང་ཚུལ་ཡིན་ལ། དེ་ལྟ་བུའི་ལུས་དེ་ཤ་རུས་རྡོས་བཅས་ཀྱི་ཡན་ལག་ལྔ་ཚོགས་
ཙམ་གྱི་ལུས་འདིའི་སྟེང་དུ་ཡོད་ན། ཤ་རུས་རྡོས་བཅས་ཀྱི་ཡན་ལག་ལྔ་ཚོགས་ཙམ་གྱི་ལུས་འདི་དང་གཅིག་
ཏུ་གྲུབ་བམ་ཐ་དད་དུ་གྲུབ། གཅིག་ཏུ་གྲུབ་ན་ཤ་རུས་རྡོས་བཅས་ཀྱི་ཡན་ལག་ལྔ་ཚོགས་ཙམ་གྱི་ལུས་འདི་
ཕ་མའི་ཁུ་ཁྲག་ལས་གྲུབ་པ་ཡིན་པས། རྣམ་ཤེ་སའཇུག་པའི་གཞིར་གྱུར་པའི་ཁུ་ཁྲག་གི་ཐིགས་པ་དེ་ཡང་
ཤ་རུས་རྡོས་བཅས་ཀྱི་ཡན་ལག་ལྔ་ཚོགས་ཙམ་གྱི་ལུས་སུ་འགྱུར་བ་དང་། ཡན་ལག་ལྔ་ཡོད་པ་བཞིན་
དུ་ལུས་ཀྱང་ཡན་ལག་ལྔ་ཚོགས་པའི་ལུས་ལྔར་འགྱུར་ལ། ཐ་དད་དུ་གྲུབ་ནི་མགོ་ལ་སོགས་པའི་ཡན་ལག་
རེ་ནས་བསལ་བའི་རྗེས་སུ། ལུས་དེ་འདིའོ་ཞེས་བསྟན་རྒྱུ་དགོས་པ་ལས་དེ་ལྟར་མི་འདུག་པས། དེ་ལྟ་
བུའི་ལུས་གཏན་ནས་མེད་སྙམ་དུ་ངེས་ཤེ་དྲངས་ནས་བསྐྱང་བར་བྱའོ། །གཉིས་པ་དེ་རིང་གི་ཤེས་པ་ལྟ་
བུ་ལ་མཚོན་ན། དེ་རིང་གི་སྔ་དྲོའི་ཤེས་པ་དང་དེ་རིང་གི་ཕྱི་དྲོའི་ཤེས་པ་གཉིས་ཀྱི་སྟེང་དུ་རྟོགས་པས་
བཏགས་པ་ཙམ་མ་ཡིན་རང་ངོས་ནས་གྲུབ་པའི་དེ་རིང་གི་ཤེས་པ་ཞིག་ཡོད་ན། དེ་རིང་གི་སྔ་དྲོའི་ཤེས་
པ་དང་དེ་རིང་གི་ཕྱི་དྲོའི་ཤེས་པ་གཉིས་དང་གཅིག་ཏུ་གྲུབ་བམ་ཐ་དད་དུ་གྲུབ། གཅིག་ཏུ་གྲུབ་ན་དེ་རིང་
གི་སྔ་དྲོའི་ཤེས་པའི་སྟེང་དུ་དེ་རིང་གི་ཕྱི་དྲོའི་ཤེས་པ་ཡོད་པར་འགྱུར་ལ། ཐ་དད་དུ་གྲུབ་ན་དེ་རིང་གི་
སྔ་དྲོའི་ཤེས་པ་དང་། དེ་རིང་གི་ཕྱི་དྲོའི་ཤེས་པ་གཉིས་རེ་རེ་ནས་བསལ་བའི་རྗེས་སུ། དེ་རིང་གི་ཤེས་
པ་དེ་འདིའི་ཞེས་བསྟན་རྒྱུ་དགོས་པ་ལས་དེ་ལྟར་མི་འདུག་པས། དེ་ལྟ་བུའི་ཤེས་པ་གཏན་ནས་མེད་སྙམ་
དུ་ངེས་ཤེས་དྲངས་ནས་སྔར་ལྟར་སྒོམ་པར་བྱེད་དོ། །གསུམ་པ་དུས་ལོ་གཅིག་ལྟ་བུ་ལ་མཚོན་ན། ལོའི་
གདགས་གཞི་ཟླ་བ་བཅུ་གཉིས་པོའི་སྟེང་དུ་རྟག་པས་བཏགས་པ་ཙམ་མ་ཡིན་པར། རང་ངོས་ནས་གྲུབ་
པའི་ལོ་ཞིག་ཡོད་ན་ཟླ་བ་བཅུ་གཉིས་པོ་དང་གཅིག་ཏུ་གྲུབ་བམ་ཐ་དད་དུ་གྲུབ་གཅིག་ཏུ་གྲུབ་ན་ཟླ་བ་བཅུ་གཉིས་
ཡོད་པ་བཞིན་དུ་ཡང་བཅུ་གཉིས་སུ་འགྱུར་ལ། ཐ་དད་དུ་གྲུབ་ན་ཟླ་བ་བཅུ་གཉིས་པོ་རེ་རེ་ནས་བསལ་
བའི་རྗེས་སུ། ལོ་དེ་འདིའོ་ཞེས་བསྟན་རྒྱུ་དགོས་པ་ལས་དེ་ལྟར་མི་འདུག་པས། དེ་ལྟ་བུའི་ལོ་གཏན་མི་
འདུག་སྙམ་དུ་ངེས་ཤེས་དྲངས་ནས་སྔར་ལྟར་བསྐྱང་བར་བྱའོ། །གཉིས་པ་འདུས་མ་བྱས་རང་བཞིན་



བྱང་ཆུབ་ལམ་རིམ་བདེ་ལམ། 271
མེད་པར་གཏན་ལ་ཕབ་ནས་བསྒོམ་ཚུལ་ནི། དེ་ཡང་ནམ་མཁའ་ལྟ་བུ་ལ་མཚོན་ན། ཕྱོགས་དང་ཕྱོགས་
མཚམས་ཀྱི་ནམ་མཁའི་ཆ་དུ་མ་ཞིག་ཡོད་པས། དེ་རྣམས་དང་གཅིག་ཏུ་གྲུབ་བམ་ཐ་དད་དུ་གྲུབ་དཔྱད་
དེ་བདེན་མེད་ཀྱི་ངེས་ཤེས་དྲངས་ནས་སྔར་ལྟར་སྒོམ་པར་བྱེད་དོ། །མདོར་ན་ང་དང་ཕུང་པོ་དང་རི་རབ་
ཁང་ཁྱིམ་ལ་སོགས་པ་འཁོར་འདས་ཀྱི་ཆོས་ཐམས་ཅད་རྟོག་པས་བཏགས་པ་ཙམ་མ་ཡིན་པར། རང་
ངོས་ནས་གྲུབ་པ་རྡུལ་ཙམ་ཡང་མེད་པར་ངེས་པའི་ངེས་ཤེས་དེ་ཉིད་རྩེ་གཅིག་ཏུ་སྐྱོང་བ་མཉམ་གཞག་ནམ་
མཁའ་ལྟ་བུ་དང་། རྗེས་ཐོབ་ཏུ་ཡུལ་སྣང་ཐམས་ཅད་རྒྱུ་རྐྱེན་ཚོགས་པ་ལ་བརྟེན་ནས་བྱུང་བའི་བདེན་མེད་
བརྫུན་པའི་རང་བཞིན་དུ་ཤེས་པའི་རྗེས་ཐོབ་སྒྱུ་མའི་རྣལ་འབྱོར་གཉིས་ལེགསཔར་བསྐྱངས་པ་ལ་བརྟེན་
ནས༑ ༑དཔྱད་པ་བྱས་སྟོབས་ཀྱིས་དྲངས་པའི་ལུས་སེམས་ཤིན་སྦྱངས་ཀྱི་བདེ་བས་ཟིན་པའི་མཉམ་གཞག་
དེ་ཉིདལྷག་མཐོང་མཚན་ཉིད་པར་འཇོག་པ་ཡིན་ནོ། །གསུམ་པ་མཇུག་ཏུ་ཇི་ལྟར་བྱ་བ་ནི་སྔར་བཞིན་ཡིན་
ལ༑ ༑གཉིས་པ་མཚམས་སུ་ཡང་ལྷག་མཐོང་གི་རྣམ གཞག་སྟོན་པའི་གསུང་རབ་དགོངས་འགྲེལ་དང་
བཅས་པ་བལྟ་བ་སོགས་སྔར་བཞིན་ནོ། །དེ་ལྟར་ལམ་མཐུན་མོང་བས་རྒྱུད་སྦྱངས་ནས་ངེས་པར་རྡོ་རྗེ་
ཐེག་པ་ལ་འཇུག་དགོསཏེ། ལམ་དེ་ལ་བརྟེན་ན་བསྐལ་པ་གྲངས་མེད་གསུམ་ལ་མི་ལྟོས་པར་ཚོགས་གཉིས་
བདེ་བླག་ཏུ་རྫོགས་པར་འགྱུར་བས་སོ། །དེ་ཡང་བཤེས་གཉེན་བསྟེན་ཚུལ་ནས་ཞི་གནས་དང་ལྷག་མཐོང་
གི་བར་རྣམས་མྱོང་ཁྲིད་དུ་བྱས་ཏེ་ཉིན་རེ་བཞིན་དུ་ཐུན་བཞིའམ་མ་མཐའ་ཐུན་གཅིག་ཏུ་ཡང་བྱས་ཏེ། ལམ་
གྱི་རིམ་པ་རྣམས་ལ་ཡིད་འགྱུར་བའི་མྱོང་བ་འདོན་པར་བྱེད་པ་ནི་དལ་བའི་རྟེན་ལ་སྙིང་པོ་ལེན་པར་བྱེད་
པའི་ཐབས་མཆོག་ཏུ་གྱུར་ཡིན་ནོ།། །།མཉམ་མེད་བུ་རམ་ཤིང་པའི་དགོངས་པའི་དོན། །དཔལ་
ལྡན་མར་མེ་མཛད་དཔལ་ཡབ་སྲས་དང་། །བློ་བཟང་རྒྱལ་བ་གཉིས་པས་གསལ་མཛད་པ། །མདོར་བསྡུས་
ཉམས་ལེན་རིམ་པར་བསྒྲིགས་པ་འདི། །སྐལ་བཟང་ཐར་པར་བགྲོད་པའི་ཆ་རྐྱེན་དུ། ཆོས་ཀྱི་རྒྱལ་མཚན་
ཞེས་བྱས་ལེགས་པར་བསྡེབས། །དགེ་བ་འདི་ཡིས་བདག་གཞན་འགྲོ་བ་རྣམས། །སྐྱེས་བུ་གསུམ་གྱི་ཉམས་
ལེན་མཐར་ཕྱིན་ཤོག ཅེས་བྱང་ཆུབ་ལམ་གྱི་རིམ་པའི་དམར་ཁྲིད་ཐམས་ཅད་མཁྱེན་པར་བགྲོད་པའི་



272 35 ਛੁਹਬਨੈਸ਼ਨੇਬਸ॥
བདེ་ལམ་ཞེས་བྱ་བ་འདི། ཆོས་སྨྲ་བ་བློ་བཟང་ཆོས་ཀྱི་རྒྱལ་མཚན་གྱིས་དབྱར་ཆོས་ཤིག་ལ་དགེ་འདུན་
འདུས་པ་རྒྱ་མཚོའི་ཚོགས་ལ་ཟིན་ཐུན་དུ་སྩལ་བ་ཟིན་བྲིས་སུ་བཏབ་པ་ལས་སླར་རང་གི་མིག་ལམ་དུ་ཕབ་
ནས་ཞུས་དག་བགྱིས་པའོ། །འདིས་ཀྱང་བསྟན་པ་རིན་པོ་ཆེ་མི་ནུབ་པའི་རྒྱལ་མཚན་དུ་གྱུར་ཅིག། དགེ་
ਧwaਖੋਧ॥1॥ 309:4842 ਮੋਕਾ ਰੋਲਾਂ ਨੂੰ ਲੱ ਗੀ ਉਸ
ਮਨ ਸਮਸਾਨ ਦਾ ਉਸਦਾ ਨਹੀਂ ਮਿਲਦਾ ਤਾਂ ਸਾਨੂੰ ਕਸingਲੇ ਬਾਲ ਕੇ ਅਤੇ
ਜਾਣਕ ਅਮਰੋ ਨੂੰ
ਲਾਈਨ
ਕੋfpxyx| nprਨ ਦੌਲਤ ਨਾ ਸveਉਸ ਅਤੇ ਉ ਸ
ਪਾਦਕ ਕਲਾਸ ਦੇ ਇਸ ਸਾਲ 2 year s
ਪਯੋਗਸਾਈ
ਲੋ ਕੋਕਲ ਸਕਦਾ ਤਲਾਕ ਖੋਲੋ ਅਸ
ਵਿmpਖੋਲੀ ਸਮਾਇ ਬਾਲ ਸਾਨੂੰ ਇਸ ਸੰਪੂਰਨ ਜੀਵਾਂ ਦੇ
ਖਆਲਾ ਸ ਸ ਲਈ ਮੁਕੰਮਲ ਨੂੰ ਇਸ ਸਾਲ ਇਹ
ਹਨ ਦੀ ਰੁਲਦਾ ਸngਨਾ ਵਾਪਰ ਸਕਿਏ ਨਾਲ ਮਨਾਈ ਗਈ
ਸਨਮੰਗਦਾ ਉਲਮਾਂ ਨੇ ਉਸ ਨੂੰ
23 ਸਲਮਾਨਸਾਨ ਨੇ ਜੋ ਮਤੇ
ਸਰੋਵਰ
ਪਤਨੀ
ਨੇ ਉਨਾ ਨਾ ਨਸ਼ਨਦਾਨ ਮੈਂ ਉਸhagਉ ਜੋ ਉਸ ਤੋਂ ਕਿਸੇ



ལམ་རིམ་དམར་ཁྲིད་མྱུར་ལམ། 273
༄༅། །བྱང་ཆུབ་ལམ་གྱི་རིམ་པའི་དམར་ཁྲིད་ཐམས་ཅད་མཁྱེན་པར་བགྲོད་པའི་མྱུར་ལམ་ཞེས་
| བྱ་བའི་བསྟན་བཅོས་ཀྱི་མཛད་པ་པོ་༧པཎ་ཆེན་ཐམས་ཅད་མཁྱེན་པ་
:: 1:|: : 1 བློ་བཟང་ཡེ་ཤེས་ཀྱི་ཐུན་མོང་བའི་མཛད་རྣམ་མདོར་བསྡུས་
བཞུགས་སོ།།
༄༅། །པཎ་ཆེན་བློ་བཟང་ཡེ་ཤེས་ནི་གཙང་ཐོབ་རྒྱལ་བྲུས་ཚང་ཞེས་པར་ཡབ་ཞབས་དྲུང་བསོད་ནམས་
དབང་གྲགས་དང་། ཡུམ་ཚེ་བརྟན་བུ་ཁྲིད་གཉིས་ཀྱི་སྲས་སུ་རབ་བྱུང་བཅུ་གཅིག་པ་ཆུ་ཡོས་༡༦པའམ་
འཁྲུངས༑ ༑དགུང་ལོ་དྲུག་ལ་ཕེབས་སྐབས་བཀྲ་ཤིས་ལྷུན་པོར་གདན་འདྲེན་ཞུས། དགུང་ལོ་བརྒྱད་ལ་
དབུས་སུ་ཕེབས་ནས་༧གོང་ས་སྐུ་ཕྲེང་ལྔ་པ་བློ་བཟང་རྒྱ་མཚོའི་དྲུང་དུ་དགེ་ཚུལ་གྱི་སྡོམ་པ་བཞེས་ནས་མཚན་
བློ་བཟང་ཡེ་ཤེས་གསོལ། དགུང་ལོ་བཅུ་གཅིག་ནས་བཟུང་ཟུར་བཞིའི་སློབ་དཔོན་བསྟེན་ནས་གཞུང་ཆེན་
བཀའ་པོད་ལྔར་གསན་སྦྱོང་མཛད། དགུང་ལོ་ཉེར་གཉིས་ཐོག་འདུལ་འཛིན་དཀོན་མཆོག་རྒྱལ་མཚན་
དྲུང་ནས་བསྙེན་རྫོགས་ཀྱི་སྡོམ་པ་བཞེས། རིག་བྱེད་པ་རྗེ་དྲུང་བློ་བཟང་ནོར་བུའི་དྲུང་ནས་སྙན་དངགས་
སོགས་རིག་གནས་སྐོར་གསན་བཞེས་མཛད། དགུང་ལོ་སོ་གསུམ་པར་གོང་ས་སྐུ་ཕྲེང་དྲུག་པར་དགེ་ཚུལ་
གྱི་སྡོམ་པ་གནང་ནས་མཚན་བློ་བཟང་རིན་ཆེན་ཚངས་དབྱངས་རྒྱ་མཚོར་གསོལ། དགུང་ལོ་ང་གཅིག་
ལོ་མན་ཆིང་གོང་མ་ཁང་ཤིས་ཡིག་རིགས་གསུམ་བརྐོས་སུ་ཡོད་པའི་གསེར་སམ་འཇའ་ས་དང་། བཀའ་
ཡིག་བཀུར་བའི་པཎ་ཆེན་ཨེར་ཏེ་ནིའི་ཐམ་ག་དང་། ཆོ་ལོ་སྩལ། དགུང་ལོ་ང་ལྔ་ཐོག་གོང་ས་སྐུ་ཕྲེང་
བདུན་པར་རབ་བྱུང་དང་། དགེ་ཚུལ་གྱི་སྡོམ་པ་སྩལ་ནས་མཚན་བློ་བཟང་བསྐལ་བཟང་རྒྱ་མཚོ་ཞེས་གསོལ།
དགུང་ལོ་རེ་ལྔ་ལ་གོང་ས་སྐུ་ཕྲེང་བདུན་པ་བསྐལ་བཟང་རྒྱ་མཚོར་བསྙེན་རྫོགས་ཀྱི་སྡོམ་པ་སྩལ། དགུང་
ལོ་དོན་ལྔ་སྟེ་མེ་སྤྲུལ་༡༧༢༧ལ་སྐུ་གཤེགས།།



274 ལམ་རིམ་དམར་ཁྲིད་སྒྱུར་ལམ།
༄༅། །བྱང་ཆུབ་ལམ་གྱི་རིམ་པའི་དམར་ཁྲིད་ཐམས་ཅད་མཁྱེན་པར་
བགྲོད་པའི་མྱུར་ལམ་ཞེས་བྱ་བ་བཞུགས་སོ། །
༄༅། །ན་མོ་གུ་རུ་མུ་ནི་ཨིནྡཡ། རྨད་བྱུང་སྙིང་སྟོབས་ཐུགས་རྗེའི་ལྕགས་ཀྱུ་ཡིས། །བདེ་གཤེགས་
གཞན་གྱིས་བསྒྲལ་བར་མ་ནུས་པའི། །དམུ་རྒོད་གདུལ་དཀའི་འགྲོ་བ་འདྲེན་མཛད་པའི། །འདྲེན་མཆོག་
ཤཱཀྱའི་ཏོག་ལ་གུས་ཕ།ག་འཚལ། །རླབས་ཆེན་སྤྱོད་པའི་མངའ་བདག་མི་ཕམ་མགོན། །ཟབ་མོའི་ལྟ་བ་
སྦྱིན་མཛད་འཇམ་པའི་དབྱངས། །འཛམ་གླིང་མཛེས་བྱེད་ཀླུ་སྒྲུབ་ཐོགས་མེད་ལ། །བྱང་ཆུབ་སྙིང་པོའི་
བར་དུ་སྐྱབས་སུ་མཆི། །བཤད་སྒྲུབ་གདམས་པའི་མཆོག་མངའ་ཨ་ཏི་ཤ། །བཀའ་གདམས་བསྟན་པའི་
མེས་པོ་འབྲོམ་སྟོན་རྗེ། །རྣལ་འབྱོར་རྣམ་བཞི་སྐུ་མཆེད་གསུམ་ལ་སོགས། །བཀའ་གདམས་བླ་མ་རྣམས་
ལ་སྙིང་ནས་འདུད། །ཐུབ་བསྟན་ཡོངས་རྫོགས་བློ་བཟང་ཆུ་མཚོ་ནས། །རྩོམ་འཆད་རྩོད་པའི་རླབས་
འཕྲེང་མཁའ་ལ་འཕྱུར། །གྲགས་དཀར་གཟེགས་མ་ཕྱོགས་བཅུར་འགྲེམ་མཛད་པའི། །བློ་བཟང་གྲགས་
པའི་དཔལ་ལ་སྤྱི་བོས་འདུད། །བློ་བཟང་ཆོས་ཀྱི་རྒྱལ་མཚན་འཛིན་པའི་མཆོག །ངག་གི་དབང་ཕྱུག་བློ་
བཟང་རྒྱ་མཚོའི་སྡེ། །མ་ནོར་ལམ་སྟོན་དྲིན་ཅན་བླ་མ་ལ། །གུས་པས་འདུད་དོ་བརྩེ་བའི་ལྕགས་ཀྱུས་
ཟུངས༑ ༑དེ་ལ་འདིར་སྐལ་པ་དང་ལྡན་པའི་གདུལ་བྱ་ཚིག་ཙམ་ལ་འཆེལ་བ་མ་ཡིན་པར་ངེས་པར་ཐམས་
ཅད་མཁྱེན་པ་དོན་དུ་གཉེར་བ་རྣམས་སངས་རྒྱས་ཀྱི་སར་འཁྲིད་པར་བྱེད་པའི་བྱང་ཆུབ་ལམ་གྱི་རིམ་པའི་
འཁྲིད་ལ་གཉིས། བླ་མ་བརྒྱུད་པའི་ཁུངས་བཤད་པའི་སྒོ་ནས་ལམ་གྱི་གྲངས་དང་གོ་རིམ་ལ་ངེས་པ་བསྐྱེད་
ཚུལ་བཤད་པ་དང་། ངེས་པ་སྐྱེས་ནས་ལམ་གྱི་རིམ་པ་ལ་བློ་སྦྱོང་ཚུལ་དངོས་བཤད་པའོ། །དང་པོ་ནི་
ཆུ་འགོ་གངས་ལ་ཐུག་པ་ཞིག་དགོས་པ་ལྟར། དམ་པའི་ཆོས་ཀྱི་བརྒྱུད་པའང་བསྟན་པའི་བདག་པོ་ཡང་
དག་པར་རྫོགས་པའི་སངས་རྒྱས་ལ་ཐུག་པ་ཞིག་དགོས་པས། སྐྱེས་བུ་གསུམ་གྱི་ལམ་གྱི་རིམ་པ་འདི་ལ།
རྒྱ་ཆེ་བའི་ལམ་གྱི་རིམ་པ་དང༌། ཟབ་མོའི་ལམ་གྱི་རིམ་པ་གཉིས་ལས། དང་པོ་ནི། ཡང་དག་པར་



ལམ་རིམ་དམར་ཁྲིད་མྱུར་ལམ། 275
རྫོགས་པའི་སངས་རྒྱས་ནས་རྗེ་བཙུན་བྱམས་པ། དེ་ནས་ཐོགས་མེད་སྐུ་མཆེད་སོགས་ལ་བརྒྱུད་པ་དང་།
གཉིས་པ་ནི། ཡང་དག་པར་རྫོགས་པའི་སངས་རྒྱས་ནས་རྗེ་བཙུན་འཇམ་དབྱངས་དང་། དེ་ནས་དཔལ་
མགོན་འཕགས་པ་ཀླུ་སྒྲུབ་སོགས་ལ་བརྒྱུད་པ་གཉིས་ཀ་དཔལ་མར་མེ་མཛད་ལ་མངའ་ཞིང་། མདོར་ན་
དཔལ་མགོན་འཕགས་པ་ཀླུ་སྒྲུབ་ནི་བསྟན་འདི་ལ་སྟོན་པ་གཉིས་པར་གྲགས་ལ། མགོན་པོ་ཀླུ་སྒྲུབ་ཀྱིས་
མཁྱེན་པའི་ཆོས་ལ་ཇོ་བོས་མི་མཁྱེན་པ་མེད་པས་བསྟན་པའི་བདག་པོར་ཡིད་ཆེས་པར་བྱ། ཇོ་བོ་ཆེན་
པོས་དགེ་བཤེས་སྟོན་པ་ལ་ལམ་གྱི་རིམ་པ་འདི་ལྐོག་ཁྲིད་དུ་མཛད་དེ། དེ་ཡང་དགེ་བཤེས་སྟོན་པས་ཇོ་
བོ་ལ་ཁོང་གཞན་ལ་སྔགས་ཀྱི་གདམས་པ་གནང་ནས། དངོས་ལ་ལམ་གྱི་རིམ་པ་འདི་གནང་བ་ཇི་ལྟར་
ལགས་ཞུས་པས། ངས་ཁྱོད་མིན་པ་གཞན་ལ་གཏད་ས་མ་རྙེད་པ་ཡིན་གསུངས་ནས། མན་ངག་འདི་
དགེ་བཤེས་སྟོན་པ་ལ་གཏད་དེ། ཁོང་བསྟན་པའི་བདག་པོར་བྱིན་གྱིས་བརླབས་པ་ཡིན་པས། བཤེས་
གཉེན་འབྲོམ་འཕྲིན་ལས་ཀྱི་ཁྱབ་གདལ་ཆེ་བ་ཡང་དེའི་རྟེན་འབྲེལ་ཡིན། བཤེས་གཉེན་ཆེན་པོ་འབྲོམ་གྱིས་
རྣལ་འབྱོར་དབང་ཕྱུག་དགོན་པ་བ་ལ་གསུངས་ཤིང་། དེས་སྣེའུ་ཟུར་པ་དང་། དེས་ཐག་མ་པ་དང་། དགྱེར་
ཆེན་པོ་ལ་གསུངས་པ་དང་། དགེ་བཤེས་འབྲོམ་རིན་པོ་ཆེས་སྤྱན་སྔ་ཚུལ་ཁྲིམས་འབར་ལ་གསུངས་ཤིང་།
དེས་བྱ་ཡུལ་བ་ལ་གསུངས་པའི་བཀའ་གདམས་གདམས་ངག་པ་ནས་བརྒྱུད་པའི་ལམ་རིམ་གཉིས། །རྗེ་
བཙུན་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་ལྷོ་བྲག་གྲུབ་ཆེན་ལས་ཀྱི་རྡོ་རྗེ་ལ་གསན། ཡང་སྟོན་པ་རིན་པོ་
ཆེས་དགེ་བའི་བཤེས་གཉེན་པོ་ཏོ་བ་ལ་གསུངས་ཤིང་། དེས་དགེ་བཤེས་དལ་པ་དང་། ཤ་ར་བ་ལ་གསུངས་
པའི་བཀའ་གདམས་གཞུང་པ་ནས་བརྒྱུད་པའི་ལམ་གྱི་རིམ་པ། རྗེ་རིན་པོ་ཆེས། གྲྭ་སྐོར་མཁན་ཆེན་
ཆོས་སྐྱབས་བཟང་པོ་ལ་གསན། དེ་ཡན་གྱི་བླ་མ་གོང་མ་གཅིག་ནས་གཅིག་ཏུ་བརྒྱུད་པའི་རིམ་པ་ནི་ལམ་
རིམ་གསོལ་འདེབས་སུ་གསལ་བ་ལྟར་ཡིན་ལ། དེ་ཡང་རྗེ་བདག་ཉིད་ཆེན་པོས་ཐོག་མར་རྗེ་བཙུན་འཇམ་
པའི་དབྱངས་ཀྱིས་གསུངས་པའི་ངེས་འབྱུང་། བྱང་ཆུབ་ཀྱི་སེམས། ཡང་དག་པའི་ལྟ་བ་གསུམ་ལ་གཙོ་
བོར་ཐུགས་སྦྱོང་མཛད་ཅིང་། ཕྱིས་ར་སྒྲེང་རྒྱལ་བའི་དབེན་གནས་སུ། ཇོ་བོ་ཆེན་པོའི་སྐུ་བརྙན་དབུ་



276 ལམ་རིམ་དམར་ཁྲིད་མྱུར་ལམ།
ཡོན་མར་གྲགས་པ་སྤྱན་དྲངས་གསོལ་བ་ཤུགས་དྲག་ལ་ཡུན་རིང་བ་བཏབ་པ་ལས། ཡང་དག་པར་རྫོགས་
པའི་སངས་རྒྱས་ནས། ལྷོ་བྲག་གྲུབ་ཆེན་ནམ་མཁའ་རྒྱལ་མཚན་གྱི་བར་གྱི་བླ་མ་བརྒྱུད་པ་རྣམས་དང་།
ཁྱད་པར་ཇོ་བོ་ཆེན་པོ། འབྲོམ་སྟོན་པ། པོ་ཏོ་བ། ཤ་ར་བ་རྣམས་ཟླ་བའི་བར་དུ་ཞལ་གཟིགས། གདམས་
པ་དང་རྗེས་སུ་བསྟན་པ་ཡང་མང་དུ་སྩལ་ནས། མཐར་པོ་ཏོ་བ་ལ་སོགས་པ་གསུམ་ཇོ་བོ་ལ་ཐིམ། ཨ་
ཏི་ཤས་ཕྱག་སྤྱི་བོར་བཞག་ནས་བསྟན་པ་ལ་བྱ་བ་རྒྱ་ཆེན་པོ་གྱིས་དང་། བྱང་ཆུབ་སྒྲུབ་པ་དང་སེམས་ཅན་
གྱི་དོན་བྱེད་པའི་གྲོགས་བདག་གིས་བགྱི་གསུངས་ནས་མི་སྣང་བར་གྱུར་བ་ལ་སོགས་པའི་ངོ་མཚར་བའི་
ལྟས་མང་དུ་བྱུང་ཞིང་། དེའི་ཚེ་མཁན་ཆེན་ཟུལ་ཕུ་བ་དཀོན་མཆོག་དཔལ་བཟང་པོ་དང་། ལོ་ཆེན་སྐྱབས་
མཆོག་དཔལ་བཟང་ལ་སོགས་པ་རྣམས་ཀྱིས་བསྐུལ་བ་ལ་བརྟེན་ནས་བྱང་ཆུབ་ལམ་རིམ་ཆེན་མོ་མཛད་
པ་ལ། རྗེ་བཙུན་འཇམ་པའི་དབྱངས་ཀྱིས་ངེད་ཀྱིས་བསྟན་པའི་ངེས་འབྱུང་། བྱང་ཆུབ་ཀྱི་སེམས། ལྟ་
བ་རྣམ་དག་གི་སྒོ་ནས་འཁྲིད་པའི་ལམ་དེར་མ་འདུས་པ་འི་ཡིན་ནམ་གསུང་བ་ལ། སྐྱོན་མེད་དེ། དེ་གསུམ་
གྱིས་སྲོག་རྩ་བྱས་ནས། དེའི་སྟེང་དུལམ་སྒྲོན་ལ་སོགས་པའི་ལུང་གིས་ཁ་བསྐངས་ཏེ་སྐྱེས་བུ་གསུམ་གྱི་
ལམ་རིམ་དང་སྦྱར་བ་ཡིན་ལ་ཞེས་ཞུས་པ་ལ་སོགས་པའི་གསང་བ་བསམ་གྱིས་མི་ཁྱབ་པ་ཞིག་ཡོད་པས།
ལམ་གྱི་རིམ་པའི་གནད་འདི་དག་རྗེ་བཙུན་འཇམ་པའི་དབྱངས་ནས་རྗེ་རིན་པོ་ཆེ་ལ་བརྒྱུད་པ་ཡིན་བྱས་
ཀྱང་ཆོག་ལ། རྗེ་བླ་མ་འདི་ཉིད་ལ་ཡང་གདམས་པའི་བརྒྱུད་པ་ཟིན། ངོ་ཤེས་པའི་སློབ་མ་མང་དུ་བྱུང་
བས༑ ༑ལམ་གྱི་རིམ་པའི་བརྒྱུད་ཚུལ་ཡང་དེ་སྙེད་བྱུང་མོད། རྒྱལ་བ་དབེན་ས་པ་ཡབ་སྲས་ཀྱིས་གསན་
པའི་བརྒྱུད་པ་ནི། རྗེ་རིན་པོ་ཆེ། རྒྱལ་ཚབ་ཆོས་རྗེ། འདུལ་འཛིན་གྲགས་པ་རྒྱལ་མཚན། མཁས་གྲུབ་
ཆོས་རྗེ། རྗེ་ཤེས་རབ་སེངྒེ། འདུལ་འཛིན་བློ་གྲོས་སྦས་པ། པཎ་ཆེན་ཆོས་ཀྱི་རྒྱལ་མཚན། རྗེ་སྐྱབས་
མཆོག་དཔལ་བཟང་། རྗེ་གྲུབ་པའི་དབང་ཕྱུག་བློ་བཟང་དོན་གྲུབ། །རྗེ་སངས་རྒྱས་ཡེ་ཤེས། པཎ་ཆེན་
ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན། རྡོ་རྗེ་འཛིན་པ་དཀོན་མཆོག་རྒྱལ་མཚན་དཔལ་བཟང་
པོ༑ ༑དེ་ཉིད་ལ་བདག་གིས་ཆོས་འདིའི་བཀའ་དྲིན་ལེགས་པར་ཐོབ། ཡང་ན། རྗེ་ཐམས་ཅད་མཁྱེན་



ལམ་རིམ་དམར་ཁྲིད་མྱུར་ལམ། 277
པ༑ ༑རྗེ་ཤེས་རབ་སེངྒེ་། འདུལ་འཛིན་མིན་འདྲ། ཡང་རྗེ་ནས། འདུལ་འཛིན་གྲགས་པ་རྒྱལ་མཚན།
རྗེ་ཤེས་རབ་སེངྒེ་མན་འདྲ། དེ་ལྟར་རྗེ་བདག་ཉིད་ཆེན་པོས་བྱང་ཆུབ་ལམ་རིམ་ཆེན་མོ་མཛད་ནས། སླར་
ཡང་ལམ་རིན་ཆེན་མོའི་ལུང་འདྲེན་དང་དགག་སྒྲུབ་རྒྱས་པ་རྣམས་འཇོག་པར་མཛད་ནས་སྙིང་པོའི་གནད་
རྣམས་མ་ཚང་བ་མེད་པར་ལེགས་པར་བསྡུས་པའི་ལམ་རིམ་ཆུང་བ་མཛད། དེ་ལྟ་ནའང་གདུལ་བྱ་རྣམས་
ཀྱི་བློའི་མཐུ་ཇེ་ཞན་ལ་སོང་བར་དམར་ཁྲིད་བདེ་ལམ་དང་། རྒྱལ་དབང་ཐམས་ཅན་མཁྱེན་པ་ཆེན་པོས་
འཇམ་དཔལ་ཞལ་ལུང་མཛད་པ་རྣམས་རྒྱས་བསྡུས་འཚམ་ཞིང་ལུང་རིགས་ཀྱིས་མཐའ་ཆོད་པས། རང་
གིས་སྒོམ་པར་ནུས་ན་མི་ཆོག་རྒྱུ་མི་འདུག་ཀྱང་། གཞན་གྱིས་དགོས་ཚུལ་ནན་ཆེས་པ་དང་། རང་ཉིད་
བསོད་ནམས་ཀྱི་བསགས་རྒྱབ་ཆུང་ཞིང་བློའི་མཐུ་ཆུང་བ་ལམ་གྱི་རིམ་པ་འདི་དག་ལ་གོ་བ་གཏིང་ཚུགས་
པ་ཞིག་ཆགས་ན། ས་ལམ་མཐོན་པོའི་རྩད་གཅོད་ལས་ཀྱང་གནད་ཆེ་བར་བསམས་ནས། ལམ་གྱི་གྲངས་
དང་གོ་རིམ་ལམ་སོ་སོའི་ངོ་བོ་རྣམས་རང་གི་བློས་གང་དཔོགས་ཀྱིས་འབྲི་བ་ལ། མཛད་པ་པོའི་ཆེ་བ། ཆོས་
ཀྱི་ཆེ་བ། ཆོས་ལ་ཉན་བཤད་ཇི་ལྟར་བྱ་བའི་ཚུལ་རྣམས་ལམ་རིམ་ཆེ་ཆུང་ལས་གསུངས་པ་ལས་ཤེས་
པར་བྱ་ཞིང་། དེ་མཛད་པ་པོ་ཉིད་འདིའི་ཡང་མཛད་པ་པོའི་ཞེས་གསུངས་པའི་དོན་ལ་ཁ་ཅིག །ཇོ་བོ་
དང་རྗེ་ཐུགས་རྒྱུད་གཅིག་པ་དེའི་དོན་དུ་མཛད་ལ། དེ་གཉིས་ཐུགས་རྒྱུད་གཅིག་ཀྱང་། རྗེ་བདག་ཉིད་
ཆེན་པོ་ཐུགས་ཤིན་ཏུ་ཟབ་པས་རང་ཉིད་ཇོ་བོ་དང་ཐུགས་རྒྱུད་གཅིག་པར་དངོས་སུ་ཞལ་གྱིས་ག་ལ་བཞེས།
དེས་ན་དེའི་དོན་ནི། བྱང་ཆུབ་ལམ་གྱི་སྒྲོན་མ་ནི། ལམ་རིམ། བསྟན་རིམ། ལམ་མཆོག་ཐམས་ཅད་
ཀྱི་བཤད་བྱ་རྩ་བའི་གཞུང་ཡིན་པས། འདིའི་ཡང་མཛད་པ་པོའོ་ཞེས་པ་དང་། སྐབས་འདིའི་མཛད་པ་
པོ་ཡང་ལམ་སྒྲོན་མཛད་པ་པོ་ཇོ་བོ་ལ་བྱེད་གསུངས་པ་ཡིན་ཏེ། དཔེར་ན་ཊི་ཀ་ཆེན་མོ་རྣམས་ཀྱི་མཇུག་
གི་དོན། མཛད་པ་པོ་གང་གིས་མཛད་པ་ཞེས་པ་དེ་ཉིད་ཐོག་མར་བླངས་ནས་གསུངས་པ་བཞིན་ཡིན་པའི་
ཕྱིར༑ ༑ཡང་ལམ་ཡིག་འགའ་ཞིག་ལས། ཇོ་བོ་བོད་དུ་ལོ་བཅུ་གསུམ་ཙམ་ལས་མ་བཞུགས་པར་བཤད་
ཀྱང་༑ ༑རྗེ་རིན་པོ་ཆེས་ཇོ་བོ་བོད་དུ་ལོ་བཅུ་བདུན་བཞུགས་པར་གསུངས་པ་འཐད་དེ། ཇོ་བོའི་རྣམ་ཐར་



278 ལམ་རིམ་དམར་ཁྲིད་མྱུར་ལམ།
གྱི་ཁུངས་ནི་ནག་ཚོ་ལོ་ཙྪ་བ་ལ་ཐུག་ལ། ནག་ཚོས་ཇོ་བོ་ལོ་བཅུ་དགུ་བསྟེན་པ་ལས། རྒྱ་གར་དུ་ལོ་གཉིས།
བོད་དུ་ལོ་བཅུ་བདུན་བསྟེན་པར་ནག་ཚོ་ཉིད་ཀྱིས་མཛད་པའི་བསྟོད་པ་བརྒྱད་ཅུ་པ་ལས་གསུངས་པའི་ཕྱིར་
ཏེ༑ རྣལོ་ནི་བཅུ་དགུ་བསྟེན་ཅིང་འགྲོགས་ན་ཡང་། ཁྱོད་ཀྱི་སྐུ་གསུང་ཐུགས་ལ་འཁྲུལ་པ་ཡི། ཉེས་
པའི་དྲི་མ་བྱུང་བ་མཐོང་རེ་སྐན། ཞེས་དང་། ཁྱོད་སྡོན་སེ་མ་པུ་རི་ན། །རྟོག་གེ་འབར་བ་གསུང་བའི་
ཚེ༑ ༑ད་ནི་ལོ་ནི་ཉི་ཤུ་ན། །ཚེ་ཡི་འདུ་བྱེད་གཏོང་ཞེས་གསུངས། །དེ་ནས་ལོ་གཉིས་ལོན་པ་ན། །བོད་
དུ་བྱོན་པའི་དུས་སུ་ནི། །བྷི་ཀ་མ་ནི་ཤཱི་ལ་ན། །ད་ནི་ལོ་ནི་བཅོ་བརྒྱད་ན། །ཚེ་ཡི་འདུ་བྱེད་བཏང་ནས་
སུ༑ ༑ལུས་འདི་བོད་དུ་འཇོག་གོ་གསུང་། །ཇི་སྐད་གསུང་བཞིན་མ་འཁྲུལ་པར། །བྱུང་བ་དེ་ནི་ངོ་མཚར་
ཆེ༑ ༑ཞེས་གསུངས་པའི་ཕྱིར། འོ་ན་ལམ་སྒྲོན་ནམ་ལམ་རིམ་ལ་བརྟེན་ནས། བསྟན་པ་ཐམས་ཅད་
འགལ་མེད་དུ་རྟོགས་པ་དང་། གསུང་རབ་མ་ལུས་པ་གདམས་ངག་ཏུ་འཆར་ན། གསུང་རབ་ཀུན་གྱི་
བརྗོད་བྱའི་ལམ་མཐའ་དག་སྐྱེས་བུ་གསུམ་གྱི་ལམ་གྱི་རིམ་པར་འདུ་བའི་རྒྱུ་མཚན་དེ་གང་། སྐྱེས་བུ་ཆེན་
པོའི་ལམ་རྒྱུད་ལ་སྐྱེ་བ་ལ་སྐྱེས་བུ་འབྲིང་དང་ཐུན་མོང་བའི་ལམ་སྔོན་དུ་འགྲོ་དགོས་པ་དང༌། སྐྱེས་བུ་འབྲིང་
དང་ཐུན་མོང་བའི་ལམ་རྒྱུད་ལ་སྐྱེ་བ་ལ། སྐྱེས་བུ་ཆུང་ངུ་དང་ཐུན་མོང་བའི་ལམ་རྒྱུད་ལ་སྐྱེ་བ་སྔོན་དུ་
འགྲོ་བའི་ཚུལ་ཇི་ལྟ་བུ་ཞེ་ན། གསུང་རབ་ཀུན་གྱི་བརྗོད་བྱའི་ལམ་མཐའ་དག་སྐྱེས་བུ་གསུམ་གྱི་ལམ་རིམ་
དུ་འདུ་སྟེ། སངས་རྒྱས་ཀྱིས་ཐོག་མར་ཐུགས་བསྐྱེད། །བར་དུ་ཚོགས་བསགས། མཐར་མངོན་པར་
རྫོགས་པར་སངས་རྒྱས་པའི་མཛད་པ་བསྟན་པ་སེམས་ཅན་ཁོ་ནའི་དོན་དུ་ཡིན་པས། ཆོས་གསུངས་པ་
ཐམས་ཅད་ཀྱང་སེམས་ཅན་ཁོ་ནའི་དོན་སྒྲུབ་པའོ། །བསྒྲུབ་བྱ་སེམས་ཅན་གྱི་དོན་ལ་གནས་སྐབས་མངོན་
མཐོ་དང་མཐར་ཐུག་ངེས་ལེགས། དང་པོ་བསྒྲུབ་པ་ལས་བརྩམས་ཏེ་ཇི་སྙེད་གསུངས་པ་ཐམས་ཅད་ནི་
སྐྱེས་བུ་ཆུང་ངུ་དངོས་སམ་དེ་དང་ཐུན་མོང་བའི་ཆོས་སྐོར་དུ་འདུ། ངེས་ལེགས་ལ་ཡང་ཐར་པ་དང་ཐམས་
ཅད་མཁྱེན་པ་གཉིས་ལས། དང་པོ་བསྒྲུབ་པ་ལས་བརྩམས་ཏེ་ཇི་སྙེད་གསུངས་པ་ཐམས་ཅད་སྐྱེས་བུ་འབྲིང་
དང་ཐུན་མོང་བའི་ཆོས་སྐོར་དུ་འདུ། ཐམས་ཅད་མཁྱེན་པ་བསྒྲུབ་པ་ལས་བརྩམས་ཏེ་ཇི་སྙེད་གསུངས་



ལམ་རིམ་དམར་ཁྲིད་རྒྱུར་ལམ། 279
པ་ཐམས་ཅད་སྐྱེས་བུ་ཆེན་པོའི་ཆོས་སྐོར་དུ་འདུ་བའི་ཕྱིར། ཐེག་ཆེན་ལ་ཕ་རོལ་ཏུ་ཕྱིན་པའི་ཐེག་པ་དང་
གསང་སྔགས་ཀྱི་ཐེག་པ་གཉིས་ལས། དེ་གཉིས་གང་དུ་འཇུག་ཀྱང་འཇུག་སྒོ་ནི་བྱང་ཆུབ་ཀྱི་སེམས་ཁོ་
ནར་ངེས་ཤིང་། བྱང་ཆུབ་ཀྱི་སེམས་རྒྱུད་ལ་སྐྱེ་བ་ལ་སེམས་ཅན་ཐམས་ཅད་སྡུག་བསྔལ་གྱིས་མཐར་
བ་ལ་མི་བཟོད་པའི་སྙིང་རྗེ་དགོས། སེམས་ཅན་ཐམས་ཅད་སྡུག་བསྔལ་གྱིས་མནར་བ་ལ་མི་བཟོད་པའི་
སྙིང་རྗེ་ཆེན་པོ་སྐྱེ་བ་ལ་སྐྱེས་བུ་ཆུང་འབྲིང་གི་སྐབས་ནས་བཤད་པ་ལྟར་གྱི་རང་ཉིད་འཁོར་བ་དང་ངན་སོང་
གི་སྡུག་བསྔལ་གྱིས་འཇིགས་ནས་དཀོན་མཆོག་ལ་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་པ་གཉིས་
སྔོན་དུ་འགྲོ་དགོས་ཏེ། རང་ཉིད་འཁོར་བ་དང་ངན་སོང་གི་སྡུག་བསྔལ་གྱི་འཇིགས་ནས་དེ་ལས་ཐར་འདོད་
ཀྱི་བློ་ཤུགས་དྲག་མེད་པར་སེམས་ཅན་གཞན་སྡུག་བསྔལ་གྱིས་མནར་བ་ལ་མི་བཟོད་པའི་སྙིང་རྗེ་ཤུགས་
དྲག་བསྐྱེད་མི་ནུས་པའི་ཕྱིར་ཏེ། སའི་སྙིང་པོའི་འཁོར་ལོ་བཅུ་པའི་མདོ་ལས། ཆུ་ཕྲན་བཏུང་བའི་མཐུ་
ཡང་མེད་ན། །རྒྱ་མཚོ་ཆེན་པོ་ག་ལ་རྡུབ་ནུས། །ཐེག་པ་གཉིས་ཀྱང་གོམས་མི་ནུས་ན། །ཐེག་པ་ཆེན་པོ་
ག་ལ་སློབ་ནུས། །ཞེས་དང་། ལམ་རིམ་ལས། དེ་ཡང་རང་བདེ་བས་ཕོངས་ཤིང་སྡུག་བསྔལ་གྱིས་
མནར་བའི་འཁོར་བར་འཁྱམས་ཚུལ་བསམ་པ་ན་བ་སྤུ་གཡོ་འགུལ་མེད་པ་ཞིག་ལ་སེམས་ཅན་གཞན་བདེ་
བས་ཕོངས་ཤིང་སྡུག་བསྔལ་གྱིས་མནར་བ་ལ་མི་བཟོད་པ་འོང་ས་མེད་དེ། སྤྱོད་འཇུག་ལས། སེམས་
ཅན་དེ་དག་རྣམས་ལ་སྔོན། །རང་གི་དོན་དུའང་འདི་འདྲའི་སེམས། །རྨི་ལམ་དུ་ཡང་མ་རྨིས་ན། །གཞན་
གྱི་དོན་དུ་ག་ལ་སྐྱེ། །ཞེས་གསུངས་པའི་ཕྱིར། དེས་ན་འདིར་སྐྱེས་བུ་གསུམ་གྱི་ལམ་ལ་རིམ་གྱི་འཁྲིད་
པའི་དོན་ནི། སྐྱེས་བུ་ཆུང་འབྲིང་གི་ལམ་དངོས་ལ་འཁྲིད་པ་མ་ཡིན་གྱི་སྐྱེས་བུ་ཆུང་འབྲིང་དང་ཐུན་མོང་
བའི་ལམ་འགའ་ཞིག་སྐྱེས་བུ་ཆེན་པོའི་སྔོན་འགྲོ་བསག་སྦྱང་གི་ཡན་ལག་ཏུ་བྱས་ནས་འཁྲིད་པ་ཡིན། གལ་
ཏེ་སྐྱེས་བུ་ཆུང་འབྲིང་གི་ཆོས་སྐོར་རྣམས་སྐྱེས་བུ་ཆེན་པོའི་ཡན་ལག་ཡིན་ན་སྐྱེས་བུ་ཆེན་པོའི་ལམ་དུ་བྱས་
པས་ཆོག་མོད། ཆུང་འབྲིང་དང་ཐུན་མོང་བའི་ལམ་རིམ་ཞེས་པའི་ཐ་སྙད་བྱ་ཅི་དགོས་ཤེ་ན། སྐྱེས་བུ་
གསུམ་སོ་སོར་ཕྱེ་སྟེ་འཁྲིད་པ་ལ་དགོས་པ་ཆེན་པོ་གཉིས་ཡོད་དེ། འདི་ལྟར་སྐྱེས་བུ་ཆུང་འབྲིང་དང་ཐུན་



280 ལམ་རིམ་དམར་ཁྲིད་མྱུར་ལམ།
མོང་བའི་བློ་མ་སྐྱེས་པར་ཡང་རང་ཉིད་སྐྱེས་བུ་ཆེན་པོར་ཁས་འཆེ་བའི་ང་རྒྱལ་གཞོམ་པ་དང་། བློ་རབ་
འབྲིང་ཐ་མ་གསུམ་ལ་ཕན་ཆེ་བའོ། །ཆེ་ལུགས་ནི་སྐྱེས་བུ་ཆེ་འབྲིང་གཉིས་ལའང་ཆོས་སྒྲུབ་པའི་ལུས་རྟེན་
མངོན་མཐོའི་གོ་འཕང་ངེས་པར་ཐོབ་དགོས་ཤིང་། གང་ཟག་ཐ་མ་ཞིག་གིས་སྐྱེས་བུ་ཆུང་འབྲིང་གི་བློ་
མ་སྦྱངས་པར་སྐྱེས་བུ་ཆེན་པོའི་ལམ་ལ་འཇུག་བློ་བྱས་ཀྱང་བསམ་པ་གོང་མ་མི་སྐྱེ་ཞིང་། འོག་མ་གཉིས་
དོར་བས་གང་ཡང་མི་སྐྱེ་བའི་ཕྱིར། དེས་ན་ཐེག་པ་ཆེན་པོའི་ལམ་གྱི་རིམ་པ་སྤྱི་དང་། ཁྱད་པར་རྣལ་
འབྱོར་བླ་མེད་ལ་འཇུག་པར་འདོད་ན་སྐྱེས་བུ་ཆུང་འབྲིང་དང་ཐུན་མོང་བའི་ལམ་ལ་ནན་ཏན་སྙིང་པོར་
བྱེད་པ་གནད་ཀྱི་དོན་པོ་ཡིན་ཏེ། རྗེ་བཙུན་འཇམ་དཔལ་གྱིས། དེས་ན་སྔགས་ལ་སོགས་པའི་གདམས་
ངག་གང་ཟབ་ཟེར་བ་རྣམས་བཞག་ནས་ཐོག་མར་ངེས་འབྱུང་དང་བྱང་སེམས་ལ་མྱོང་བ་ཅི་ཐོན་རེ་བྱ་དགོས།
དེ་སྐྱེས་པ་དང་དེ་ནས་དགེ་བ་ཐམས་ཅད་ཐར་པ་དང་ཐམས་ཅད་མཁྱེན་པའི་རྒྱུར་དབང་མེད་དུ་འགྲོ་བས་
དེས་ན་འདི་ལ་སྒོམ་རིན་མི་ཆོག་པར་བྱེད་པ་ནི་ལམ་གྱི་གནད་གཏན་ནས་མ་ཤེས་པ་ཡིན་གསུང་། གཉིས་
པ་ངེས་པ་སྐྱེས་ནས་ལམ་གྱི་རིམ་པ་ལ་བློ་སྦྱོང་ཚུལ་དངོས་བཤད་པ་ལ་གཉིས། ལམ་གྱི་རྩ་བ་བཤེས་གཉེན་
བསྟེན་པའི་ཚུལ་དང༌། བསྟེན་ནས་བློ་ཇི་ལྟར་སྦྱང་བའི་རིམ་པའོ། །དང་པོ་ལམ་གྱི་རྩ་བ་བཤེས་གཉེན་
བསྟེན་པའི་ཚུལ་ལ་ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་
པོ་ལ་སྦྱོར་དངོས་མཇུག་གསུམ་ལས། དང་པོ་སྦྱོར་བ་ལ་གནས་ཁང་བྱི་དོར་བྱས་ལ་སྐུ་གསུང་ཐུགས་ཀྱི་
རྟེན་དགྲམ་པ། མཆོད་པ་གཡོ་མེད་ཅིང་བཀོད་པས་མཛེས་པར་བཤམ་པ། སྟེན་བདེ་བ་ལ་ལུས་འདུག་
ལུགས་བརྒྱད་དམ་སྤྱོད་ལམ་གང་བདེར་གནས་ནས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ།
ཚོགས་ཞིང་གསལ་གདབ་པ། བསག་སྦྱང་གི་གནད་བསྲས་པ་ཡན་ལག་བདུན་པ་མཎྜ་དང་བཅས་པ་འབུལ་
བ༑ ༑གསོལ་བ་འདེབས་པ་མན་ངག་བཞིན་རྒྱུད་དང་འདྲེས་ངེས་པ་རྣམས་སུ་ཡོད་པ་ལས། གནས་ཁང་
བྱི་དོར་བྱས་ལ་སྐུ་གསུང་ཐུགས་ཀྱི་རྟེན་དགྲམ་པ་ནི། གནས་ཁང་བྱི་དོར་བྱ་ཚུལ་ལ་དགོན་པའམ་སྨན་
ལྗོངས་སམ་རི་ཁྲོད་སོགས་གང་ཡིན་ཀྱང་འདྲ། ཁྱད་པར་རི་ཁྲོད་ལྟ་བུ་ཡིན་ན་རང་གང་སྡོད་སའི་ཁུལ་



ལམ་རིམ་དམར་ཁྲིད་རྒྱུར་ལམ། 281
དེ་ཡངས་པོ་ཡོད་ན་སྤྱིལ་བུའི་ཕྱོགས་བཞིར་མཛོད་བཞི་བརྩིགས། དེ་རྒྱལ་ཆེན་བཞིར་བསྐྱེད། དེ་ལ་མཆོད་
པ་དང་གཏོར་མ་སོགས་ཕུལ། བྱང་ཆུབ་ལམ་གྱི་རིམ་པའི་འཁྲིད་སྒོམ་པའི་འགལ་རྐྱེན་བར་ཆད་སེལ་
ཞིང་མཐུན་རྐྱེན་བསྒྲུབ་པའི་འཕྲིན་ལས་བཅོལ། སྔར་གྱི་གནས་ཁང་དེ་ཉིད་ལ་ཆག་ཆག་ཕྱག་བདར་སོགས་
བྱས་ལ། སྡོད་ཉམས་སྤྲོ་མོ་ཞིག་བྱས་ནས་དེར་སྐུ་གསུང་ཐུགས་ཀྱི་རྟེན་དགྲམ་དགོས་པ་ཡིན། སྐུ་གསུང་
ཐུགས་ཀྱི་རྟེན་དགྲམ་ཚུལ་ལ་རང་གི་མདུན་གྱི་ཐད་དྲང་གི་མཐོ་ས་ཞིག་གི་སྟེགས་བུ་ལ་སྔོན་གྱི་བཀའ་གདམས་
པའི་བླ་མ་གོང་མ་རྣམས་ཐུབ་དབང་གི་སྐུ་རེ་འབྲལ་སྤང་གི་ཚུལ་དུ་མཛད་པས་ཐུབ་དབང་གི་སྐུ་དེ་ཉིད་བཞུགས་
སུ་གསོལ། དེ་ལ་སངས་རྒྱས་དངོས་ཀྱི་འདུ་ཤེ་སབཞག །དེ་མེད་ན་སྒྲུབ་པའི་མཎྜ་ཞེསབྱ་བས་གཞི་ཤིན་
ཏུ་འཇམ་པ་ལ་བ་བྱུང་དང་དྲི་བཟང་གིས་བྱུགས་པའམ། དེ་ཡང་མེད་ན་ཤིང་ལེབ་རྡོ་ལེབ་སྟེང་དུ་ནས་
སམ་འབྲས་སོགས་གང་ཡང་རུང་བའི་ཚོམ་བུ་དགུ་དགོད། དེ་ཐུབ་པ་གཙོ་འཁོར་དང་བཅས་པ་དངོས་
རང་ཡིན་སྙམ་དུ་གསལ་གདབ། རང་གི་མལ་འོག་ཏུ་ས་དཀར་གྱིས་གཡུང་དྲུང་རིས་ཆོས་སྐོར་གྱི་ཚུལ་
དུ་བྲིས། དེའི་སྟེང་དུ་རྩ་དུར་བའི་སྟན་ཤིན་ཏུ་འཇམ་པ་རྩེ་མོ་ནང་དུ་བསྟན་རྩ་བ་ཕྱིར་བསྟན་ནས་རྩྭ་རྣམས་
མ་འཁྲུགས་པར་གདིང་དགོས་ཏེ། སྔོན་ཡང་དག་པར་རྫོགས་པའི་སངས་རྒྱས་ཀྱིས་རྩྭའཚོང་གི་ཁྱེའུ་བཀྲ་
ཤིས་ལས་རྩྭ་བཞེས་ནས་རྩྭའི་རྩེ་མོ་ནང་དུ་བསྟན་རྩ་བ་ཕྱིར་བསྟན་ནས་རྩ་རྣམས་མ་འཁྲུགས་པར་བཏིང་
སྟེ༑ ༑ཚེ་བཅོ་ལྔའི་སྐྱ་རེངས་དང་པོ་འཆར་བའི་ཚོད་ཙམ་ན་མངོན་པར་རྫོགས་པར་སངས་རྒྱས་པའི་མཛད་
པ་བསྟན་པའི་རྟེན་འབྲེལ་ཡོད་པས་སྔོན་བྱུང་སྟོན་པའི་རྣམ་ཐར་རྗེས་འཇུག་གདུལ་བྱ་རྣམས་ཀྱི་ཉམས་ལེན་
དུ་འཁྱེར་བ་ཡིན། སྔར་གྱི་གནས་ཁང་དེ་ཉིད་དུ་འབོལ་སྟན་བཅོས་བཅོས་པ་ཡོན་ན་དེ་གས་ཆོག་ལ། མེད་
ན་རྩའི་སྟན་ཤིན་ཏུ་འཇམ་པའམ་ཡང་ན་སྤྲོ་བའི་སྟན་ལ་སོགས་པ་གང་ཡང་རུང་བ་རྒྱབ་ཅུང་ཟད་མཐོ་ལ་
མདུན་ཅུང་ཟད་དམའ་བ་ཞིག་བཤམ་དགོས་པ་ཡིན། མཆོད་པ་གཡོ་མེད་ཅིང་བཀོད་པས་མཛེས་པར་བཤམ་
ཆུལ་ནི། མཆོད་པའི་སྣོད་རབ་གསེར་དངུལ། འབྲིང་ཟངས། འཁར་བ། མ་འབྱོར་ན་ཤིང་སོགས་
གང་ཡང་རུང་བའི་སྣོད་དུ་མཆོད་ཡོན་ཞབས་བསིལ་སོགས་ཐམས་ཅད་སླ་ཆོས་ཁྲལ་ཆོས་གཡམ་ལ་རྒྱུག་



282 ལམ་རིམ་དམར་ཁྲིད་མྱུར་ལམ།
པ་ལྟ་བུ་མ་ཡིན་པ་བཤམ་དགོས། དེ་ཡང་ཚེ་འདིའི་ཁེ་འདོད་གྲགས་འདོད་སྙན་གྲགས་སོགས་འདོད་ནས་
མ་ཡིན་པར་མར་གྱུར་སེམས་ཅན་ཐམས་ཅད་ཀྱི་དོན་དུ་མྱུར་བར་ཡང་དག་པར་རྫོགས་པའི་སངས་རྒྱས་
ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་དཀོན་མཆོག་མཆོད་སྙམ་པའི་སྒོ་ནས་བཤམས་
ན་བཤམ་པ་པོ་ལ་ཡང་ཕན་ཡོན་ཡོད་ཅིང་། བཤམས་པ་དེ་ཡང་དོན་དང་ལྡན་པར་འགྱུར་བས་དེ་ལྟར་བཤམ་
དགོས་པ་ཡིན། སྟན་བདེ་བ་ལ་ལུས་འདུག་ལུགས་བརྒྱད་དམ་སྤྱོད་ལམ་གང་བདེར་གནས་ནས་ཞེས་པའི་
སྟན་བདེ་བ་ལ་ལུས་འདུག་ལུགས་བརྒྱད་བྱེད་ཚུལ་ལ་རྒྱལ་བ་དབེན་ས་པ་ཆེན་པོས། རྐང་པ་ལག་པ་སྐད་
པ་གསུམ། །སོ་མཆུ་ལྕེ་རྣམས་བསྡོམས་པས་བཞི། མགོ་མིག་ཕྲག་པ་དབུགས་དང་བཞི། །རྣམ་པར་
སྣང་མཛད་ཆོས་བརྒྱད་ཡིན། །ཞེསགསུངས་པ་ལྟར། སྔར་གྱི་སྟན་དེ་ཉིད་ཀྱི་སྟེང་དུ་རྐང་པ་རྡོ་རྗེ་སྐྱིལ་
ཀྲུང་ངམ་དེ་མ་བྱུང་ཡང་ཕྱེད་སྐྱེལ་ལྟ་བུ་བྱས་པས་ཆོ ག་ཅིང་། ཕྱེད་སྐྱིལ་བྱེད་ཚུལ་ལ་རྐང་པ་གཡོན་པ་
ནང་དུ་བྱས་གཡས་པ་ཕྱིར་བྱས་ལ་གཡོན་པའི་རྐང་མགོ་གཡས་པའི་བརླ་འོག་ཏུ་ཤོར་བའམ་བརླའི་སྦུབས་
ལ་ཤོར་བ་ལྟ་བུ་མ་ཡིན་པར་རྐང་པ་གཡོན་པའི་རྟིང་པ་གསང་གནས་ཀྱི་ཚོད་ཙམ་དུ་སློབ་པར་བྱ། ལག་
པ་མཉམ་གཞག་གི་ཕྱག་རྒྱ་འཆའ་ཚུལ་ལ་ལྟེ་འོག་སོར་བཞི་ཙམ་གྱི་འོག་ཏུ་ལག་པ་གཡོན་པ་འོག་ཏུ་བྱས་
གཡས་པ་སྟེང་དུ་བྱས་ནས་གཡས་པ་ད་ངགཡོན་པའི་མཐེ་བོང་གི་རྩེ་གཉིས་ཅུང་ཟད་སྤྲད་པ་རྩའི་གནད་ཀྱི་
རྟེན་འབྲེལ་ཁྱད་པར་ཅན་ཞིག་ཡོད་པ་ཡིན། སྐེད་པ་དྲང་པོར་བསྲངས་མགྲིན་པ་ཅུང་ཟད་དགུག སོ་
དང་མཆུ་རང་ལུགས་སུ་བཞག ལྕེ་རྩེ་རྐན་ལ་ཅུང་ཟད་སྦྱར། མགོ་བོ་ཡང་མ་ཡོ་བར་ཐད་ཀར་བསྲངས།
མིག་སྣ་རྩེར་ཕབ། དཔུང་པ་གཉིས་ཐད་ཀར་བསྲངས། རླུང་ཆམ་ལ་འབེབས་པ་དང་བརྒྱད། རླུང་
ཆམ་ལ་འབེབས་ཚུལ་དེ་ལ་རླུང་སྒྲ་ཅན་དང་ཤུགས་ཅན་དང་རྒོད་བག་ཅན་ལ་སོགས་པ་དེ་འདྲ་མ་ཡིན་པར་
དབུགས་ཕྱི་ནང་དུ་རྒྱུ་བཉེར་གཅིག་གི་ཡུན་དུ་དལ་བུས་བགྲངས་ནས་ཏིང་ངེ་འཛིན་བསྒོམ་སནཏིང་ངེ་འཛིན་
བསྒོམ་པའི་སྣོད་དུ་རུང་བ་ཡིན་ཏེ། དགེ་ལྡན་བཀའ་རྒྱུད་རིན་པོ་ཆེའི་ཕྱག་ཆེན་རྩ་བ་རྒྱལ་བའི་གཞུང་ལམ་
ལས༑ ༑བསམ་གཏན་བདེ་བའི་སྟེགས་བུ་ལ། །ལུས་གནད་བདུན་དང་ལྡན་བྱས་ཏེ། །རླུང་རོ་དགུ་ཕྲུགས་



ལམ་རིམ་དམར་ཁྲིད་སྒྱུར་ལམ། 283
དག་ཏུ་བསལ། །ཅེས་གསུངས་ཤིང་། ལུས་གནད་འཆའ་བ་འདི་ལ་སྔོནགྱི་བཀའ་རྒྱུད་པའི་བླ་མ་གོང་
མ་འགའ་ཞིག་སྒོམ་རྣམས་ཀྱི་དང་པོ་རྒྱ་གར་སྐད་འདྲ་བར་ངོས་འཛིན་གྱིན་ཡོད་པར་འདུག །དུམ་པ་གོང་
མ་འགའ་ཞིག་སྒོམ་རྣམས་ཀྱི་དང་པོ་རྒྱ་གར་སྐད་འདྲ་བ་དད་པ་ལ་བཞེད་པ་ཡོད་ཀྱང་། རང་ལུགས་རང་
རྒྱུད་ཀྱི་ཀུན་སློང་ལ་ལེགས་པར་བརྟག་པ་ལ་བྱེད་པ་ཡིན་ཏེ། པཎ་ཆེན་ཐམས་ཅད་མཁྱེན་པ་ཆེན་པོའི་དྲི་
བ་ལྷག་བསམ་རབ་དཀར་གྱི་དྲིས་ལན་བློ་བཟང་བཞད་པའི་སྒྲ་དབྱངས་ལས། སྒོམ་རྣམས་ཀུན་གྱི་དང་
པོའི་མགོ རྒྱ་གར་སྐད་མཚུངས་རང་རྒྱུད་ལ། །ལེགས་པར་བརྟག་པ་ཡིན་ནོ་ཞེས། །ཟླ་མེད་བླ་མ་མཆོག་
དེ་བཞེད། །ཅེས་གསུངས་པའི་ཕྱིར། དེས་ན་རང་རྒྱུད་ཀྱི་ཀུན་སློང་ལ་ལེགས་པར་བརྟགས་ནས་བྱང་
ཆུབ་ལམ་གྱི་རིམ་པའི་ཁྲིད་སྒོམ་དགོས་པ་ཡིན་ལ། ཚེ་འདིའི་ཁེ་འདོད་གྲགས་འདོད་འཇིག་རྟེན་ཆོས་བརྒྱད་
རྙེད་བཀུར་སྙན་གྲགས་འདོད་ནས་སྒོམ་པ་ཡིན་ནམ། ཚེ་ཕྱི་མ་དོན་དུ་གཉེར་ནས་སྒོམ་པ་ཡིན་སྙམ་དུ་བརྟགས་
པ་ན་ཚེ་འདིའི་ཁེ་འདོད་གྲགས་འདོད་འཇིག་རྟེན་ཆོས་བརྒྱད་རྙེད་བཀུར་སྙན་གྲགས་སོགས་འདོད་ནས་སྒོམ་
པ་ཡིན་ན་དེའི་སྒོ་ནས་བྱས་པའི་ལས་གང་འདྲ་ཞིག་བྱས་ཀྱང་ཚེ་ཕྱི་མའི་དོན་དུ་མི་འགྱུར་ཏེ། གསང་བ་
སྤྱི་རྒྱུད་ལས། ཚེ་འདིའི་འབྲས་བུ་འདོད་མི་བྱ། །ཚེ་འདི་འདོད་པར་གྱུར་པ་ལ། འཇིག་རྟེན་ཕ་རོལ་
དོན་མི་འགྱུར། །འཇིག་རྟེན་ཕ་རོལ་དོན་གཉེར་སྐྱེས། །འཇིག་རྟེན་འདི་ཡི་འབྲས་བུ་རྒྱས། །ཞེས་དང་།
ཡང་ཇོ་བོའི་ཞལ་ནས། རྩ་བ་དུག་ཡིན་ན་ཡལ་ག་དང་ལོ་མ་དུག རྩ་བ་སྨན་ཡིན་ན་ཡལ་ག་ལོ་མ་སྨན་དུ་
ཡོད་པ་བཞིན་དུ་རྩ་བ་འདོད་ཆགས་ཞེ་སྡང་གཏི་མུག་གསུམ་གྱིས་ཀུན་ནས་བསླངས་པའི་ལས་ཅི་བྱས་པ་
ཐམས་ཅད་མི་དགེ་བ་འབའ་ཞིག་ཡིན་གསུང་། ཡང་དགེ་བཤེས་སྟོན་པས་ཇོ་བོ་ལ། ཚེ་འདིའི་བདེ་སྐྱིད་
དང་རྙེད་བཀུར་འདོད་ནས་བྱས་པའི་ལས་རྣམས་ལ་འབྲས་བུ་ཅི་མཆི་ཞུས་པས་འབྲས་བུ་དེ་ཁོ་ན་ཉིད་མཆི་
གསུང་༑ ༑ཕྱི་མ་ལ་ཅི་མཆི་ཞུས་པས་དམྱལ་བ་མཆི། ཡི་དྭགས་མཆི། དུད་འགྲོ་མཆི་ཞེས་གསུངས་པ་
ལྟར༑ ༑ཚེ་འདིའི་བདེ་སྐྱེད་དང་རྙེད་བཀུར་འདོད་ནས་བྱས་པའི་ལས་ཕལ་ཆེ་བ་ཞིག་ངན་སོང་གི་རྒྱུ་དང་
ཕྱི་མར་ལྷ་མིའི་དཔལ་འདོད་ནས་བྱས་པའི་ལས་ཕལ་ཆེར་འཁོར་བ་འབའ་ཞིག་གི་རྒྱུར་འགྱུར་ཞིང་། རང་



284 ལམ་རིམ་དམར་ཁྲིད་མྱུར་ལམ་
གཅིག་པུ་ཞི་བདེ་དོན་གཉེར་གྱི་བློས་བྱས་པ་རྣམས་ནི་ཞི་མཐར་ལྷུང་བ་ཡིན། དེ་ཡང་སྤྱིར་དགེ་སེམས་
ལ་དཀོན་མཆོག་ལ་དང་བའི་དད་པ། ལས་འབྲས་ལ་ཡིད་ཆེས་པའི་དད་པ། སྦྱིན་པ་གཏོང་འདོད་ཚུལ་
ཁྲིམས་བསྲུང་འདོད་སོགས་མང་དུ་ཡོད་ཀྱང་སྐབས་འདིའི་དགེ་སེམས་ཁྱད་པར་ཅན་ཞེས་བྱ་བ་བྱང་ཆུབ་
ཀྱི་སེམས་ལ་བྱ་བ་ཡིན། དེས་ན་རང་ཉིད་སྡུག་བསྔལ་གྱིས་མནར་བ་བཞིན་དུ་སེམས་ཅན་ཐམས་ཅད་
སྡུག་བསྔལ་གྱིས་མནར། སྡུག་བསྔལ་གྱིས་མནར་བའི་སེམས་ཅན་ཐམས་ཅད་རང་གི་དྲིན་ཅན་གྱི་མ་
ཤ་སྟག་ཡིན། མ་མ་བྱས་བྱ་བ་གཅིག་ཀྱང་མེད། མ་བྱས་པ་ལ་གྲངས་ཀྱིས་མི་ཆོད། མ་ནམ་བྱས་རེས་
ཀྱིས་ཚེ་འདིའི་མས་ཇི་ལྟར་དྲིན་གྱིས་བསྐྱངས་པས་དྲིན་ཤིནཏུ་ཆེ་སྙམ་དུ་བསམ། འོ་ན་སེམས་ཅན་ཐམས་
ཅད་སྡུག་བསྔལ་ལས་སྒྲོལ་བའི་ཁུར་དེ་སུ་ལ་བབ་ན་ངེད་རང་ལ་བབ། ངེད་རང་ལ་བབ་ཀྱང་ད་ལྟའི་བུས་
སེམས་ཅན་ཐམས་ཅད་ཀྱི་དོན་ལྟ་སྨོས་ཀྱང་ཅི་དགོས། སེམས་ཅན་གཅིག་གི་དོན་ཡང་མཐར་ཕྱིན་པ་བྱེད་
ནུས་པར་མི་འདུག །དེར་མ་ཟད་དགྲ་བཅོམ་པ་གཉིས་ཀྱི་གོ་འཕང་ཐོབ་ཀྱང་སེམས་ཅན་གྱི་དོན་ཉི་ཚེ་བ་
མ་གཏོགས་སེམས་ཅན་ཐམས་ཅད་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ལ་འགོད་པའི་ནུས་
པ་མེད། དེ་ལྟ་བུའི་ནུས་པ་སུ་ལ་ཡོད་ན་ཡང་དག་པར་རྫོགས་པའི་སངས་རྒྱས་ལ་ཡོད་པས་བདག་གིས་
མ་སེམས་ཅན་ཐམས་ཅད་ཀྱི་དོན་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་
ཀྱང་ཐོབ་པར་བྱ་སྙམ་དུ་བྱང་ཆུབ་ཀྱི་སེམས་ལ་མྱོང་བ་མ་ཐོན་བར་དུ་དུང་དུང་བ་བསྒོམ་པར་བྱ། སེམས་
བསྐྱེད་དེས་ཟིན་པའི་ངང་ནས་སྐྱབས་སུ་འགྲོ་ཚུལ་ནི། རང་གི་མདུན་གྱི་ཐད་དྲང་གི་ནམ་མཁའི་གནས་
སུ་སེངྒེ་ཆེན་པོ་བརྒྱད་ཀྱི་བཏེག་པའི་རིན་པོ་ཆེའི་ཁྲི་མཐོ་ཞིང་ཡངས་པའི་སྟེང་ཁར་སྣ་ཚོགས་པད་ཟླ་ཉི་མའི་
དཀྱིལ་འཁོར་གྱི་གདན་ལ་ཁོ་བོ་རང་གི་དྲིན་ཅན་རྩ་བའི་བླ་མ་ཡིན་པ་ལ་རྣམ་པ་རྒྱལ་བ་ཤཱཀྱ་ཐུབ་པ་སྐུ་མདོག་
གསེར་བཙོ་མ་ལྟ་བུ་དབུ་གཙུག་ཏོར་དང་ལྡན་པ་ཞལ་གཅིག་ཕྱག་གཉིས་གཡས་ས་གནོན། གཡོན་མཉམ་
གཞག་གི་སྟེང་ནས་བདུད་རྩིས་གང་བའི་ལྷུང་བཟེད་བསྣམས་པ། སྐུ་ལ་ཆོས་གོས་ངུར་སྨྲིག་གི་མདོག་ཅན་
གསོལ་བ། མཚན་དཔེས་བརྒྱན་པའི་དྭངས་གསལ་འོད་ཀྱི་རང་བཞིན་ཅན་སྐུ་ལས་སྐྱེས་པའི་འོད་ཀྱི་ཕུང་



ལམ་རིམ་དམར་ཁྲིད་མྱུར་ལམ། 285
པོའི་དབུས་ན་ཞབས་གཉིས་རྡོ་རྗེ་སྐྱིལ་ཀྲུང་གིས་བཞུགས་པ། དེ་ཉིད་ཀྱི་མཐའ་སྐོར་དུ་དངོས་དང་བརྒྱུད་
པའི་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་རྣམས་ཀྱིས་
བསྐོར་ནས་བཞུགས་པ། དེ་དག་རང་རང་གི་མདུན་ན་གདན་ཁྲི་ཕུན་སུམ་ཚོགས་པ་ལ་རང་རང་གིས་གསུངས་
པའི་ལུང་གི་ཆོས་རྣམས་འོད་ཀྱི་རང་བཞིན་ཅན་གྱི་པུཏིའི་རྣམ་པར་ཡོད་པ། ཚོགས་ཞིང་རྣམས་ཀྱང་རང་
ཉིད་ལ་དགྱེས་པའི་ཚུལ་དང༌། རང་ཉིད་ཀྱང་ཚོགས་ཞིང་རྣམས་ཀྱི་ཡོན་ཏན་དང་ཐུགས་རྗེ་དྲན་པའི་དད་
པ་ཆེན་པོའི་ངང་ནས་འདི་ལྟར་བསམ་སྟེ། མགོན་པོ་ཀླུ་སྒྲུབ་ཀྱིས། རེ་རེས་རྒྱ་མཚོ་བཞི་བས་ལྷག་པ་ཡི།
འོ་མ་འཐུངས་ཏེ་ད་དུང་སོ་སོ་ཡི། །སྐྱེ་བོའི་རྗེས་སུ་འབྲང་བའི་འཁོར་བ་པས། །དེ་བས་ཚེས་མང་ཉིད་
ཅིག་བཏུང་འཚལ་ལོ། །ཞེས་དང་། འཕགས་པ་ལྷས། སྡུག་བསྔལ་རྒྱ་མཚོ་འདི་ལ་མཐའ། །རྣམ་པ་
ཀུན་ཏུ་ཡོད་མིན་ན། །བྱིས་ཁྱོད་འདིར་ནི་བྱིང་བ་ལ། །འཇིགས་པ་ཅིས་ན་སྐྱེ་མི་འགྱུར། །ཞེས་གསུངས་
པ་ལྟར། སྡུག་བསྔལ་གྱི་རྒྱ་མཚོ་གཏིང་དང་མཐའ་རྟོགས་དཀའ་བ་འདིའི་ནང་དུ་ཁྱོད་བྱིང་བ་ལ་འཇིགས་
པ་དང་ཡ་ང་བ་དང་བག་ཚ་བ་དང་བ་སྤུ་འགུལ་ཙམ་ཡང་མེད་པ་འདི་ཁྱོད་བྱིས་པ་མིན་ན་མཁས་པ་ཅིའི་ཕྱིར་
ཡིན༑ ༑དེས་ན་བདག་དང་མ་སེམས་ཅན་ཐམས་ཅད་ཐོག་མ་མེད་པ་ནས་ལ་ད་ལྟའི་བར་དུ་སྤྱིར་འཁོར་
བ་དང་ཁྱད་པར་ངན་སོང་གསུམ་གྱི་སྡུག་བསྔལ་སྣ་ཚོགས་པ་ཞིག་མྱོང་འདུག་ཏུ་ཟིན་ཀྱང་། ད་དུང་སྡུག་
བསྔལ་གྱི་གཏིང་དང་མཐའ་རྟོགས་དཀའ་བ་འདུག །དེས་ན་ད་རེས་རྙེད་པར་དཀའ་ཞིང་རྙེད་ན་དོན་ཆེ་
བའི་དལ་འབྱོར་གྱི་མི་ལུས་ཁྱད་པར་ཅན་ཐོབ། མཇལ་དཀའ་བའི་སངས་རྒྱས་ཀྱི་བསྟན་པ་རིན་པོ་ཆེ་
དང་མཇལ་དུས་འདིར་འཁོར་བའི་སྡུག་བསྔལ་མཐའ་དག་སྤངས་པའི་ཐར་པ་མཆོག་ཡང་དག་པར་རྫོགས་
པའི་སངས་རྒྱས་ཀྱི་གོ་འཕང་ཞིག་ད་ལྟ་ཉིད་ནས་ཐོབ་པར་མ་བྱས་ན། སླར་ཡང་སྤྱིར་འཁོར་བ་དང་ཁྱད་
པར་ངན་སོང་གསུམ་གྱི་སྡུག་བསྔལ་ཅི་རིགས་པ་ཞིག་མྱོང་དགོས་པར་འདུག །དེས་ན་སྡུག་བསྔལ་དེ་དག་
ལས་སྐྱོབ་པའི་ནུས་པ་མདུན་ན་བཞུགས་པའི་བླ་མ་དཀོན་མཆོག་གསུམ་ལ་ཡོད་པས། བདག་གིས་མ་སེམས་
ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། །དེའི་ཕྱིར་དུ་བླ་མ་དཀོན་



286 ལམ་རིམ་དམར་ཁྲིད་རྒྱུར་ལམ།
མཆོག་གསུམ་ལ་སྐྱབས་སུ་འགྲོ་བར་བྱའོ་སྙམ་དུ་བསམས་ལ། བླ་མ་ལ་སྐྱབས་སུ་མཆིའོ། །ཞེས་པའི་
སྐྱབས་འགྲོ་ལན་བརྒྱ་རྩ་བརྒྱད་དམ་ཉེར་གཅིག་གམ་མ་མཐའ་གསུམ་ལ་སོགས་པ་དལ་བུ་དལ་བུས་རང་
དང་རང་གི་མཐའ་སྐོར་ན་གནས་པའི་སེམས་ཅན་ཐམས་ཅད་ཀྱི་བརྗོད་པར་བསམ་ནས་གང་ལྕོགས་བརྗོད།
འདིའི་སྐབས་སུ་དམིགས་པ་ནི། བླ་མ་ཐུབ་པའི་དབང་པོ་དང་བླ་མ་ཐུབ་པའི་དབང་པོའི་མཐའ་སྐོར་གྱི་
དངོས་བརྒྱུད་ཀྱི་བླ་མ་རྣམས་ཀྱི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་
གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས། ཐོག་མ་མེད་པ་ནས་བསགས་པའི་སྡིག་
སྒྲིབ་ཐམས་ཅད་དང་། ཁྱད་པར་དུ་དཔལ་ལྡན་བླ་མའི་སྐུ་ལ་བསྡོས་པ། གསུང་བཅག་པ། ཐུགས་དཀྲུགས་
པ༑ ༑མ་དད་བརྙས་སྨོད་བགྱིས་པ་ལ་སོགས་པ་མདོར་ན་བླ་མ་ལ་བརྟེན་པའི་སྡིག་སྒྲིབ་ཐམས་ཅད་དུད་
ཁུ་དང་སོལ་ཁུའི་རྣམ་པར་དབང་པོའི་སྒོ་དང་བ་སྤུའི་བུ་ག་ཐམས་ཅད་ནས་ཕྱིར་ཐོན་ནས་སངས་ཏེ་དག།
དེ་ཡང་དཔེར་ན་དཀན་གཟར་ལ་མེ་མ་ཐལ་ཡོད་པ་ལ་ཆུ་བླུགས་ན་ཐལ་བྱུང་དུ་འགྲོ་བ་དང༌། ཡང་ན་མུན་
པ་ནག་པོ་ཞིག་ལ་སྒྲོན་མེ་གསལ་བ་ཞིག་བཏེག་ན་མུན་པ་དེ་གར་སོང་ཆ་མེད་དུ་འགྲོ་བ་ལྟ་བུ་གཉིས་ལས་ཕྱི་
མ་འདི་སྟོབས་ཆེ་བ་རྒྱལ་བ་དབེན་ས་པ་ཆེན་པོ་བཞེད་པས་བླ་མ་ལ་བརྟེན་པའི་སྡིག་སྒྲིབ་ཐམས་ཅད་བྱང་
ཞིང་དག ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དཔལ་
ལྡན་བླ་མའི་སྐུ་གསུང་ཐུགས་ཀྱི་བྱིན་རླབས་ཐམས་ཅད་རང་གཞན་སེམས་ཅན་ཐམས་ཅད་ཀྱི་ལུས་སེམས་
ལ་ཞུགས་ནས་དཔལ་ལྡན་བླ་མའི་སྐྱབས་འོག་ཏུ་ཆུད་པར་བསམ། དེ་ནས་སངས་རྒྱས་ལ་སྐྱབས་སུ་མཆི་
ཞེས་པའི་སྐྱབས་འགྲོ་ལན་གང་མང་བརྗོད་ཅིང་། འདིའི་སྐབས་སུ་དམིགས་པ་ནི། རྒྱལ་བ་རྡོ་རྗེ་འཆང་
གི་མཐའ་སྐོར་གྱི་གསང་བདེ་འཇིགས་གསུམ་ཀྱི་རྡོར་དུས་འཁོར་བསྐལ་བཟང་གི་སངས་རྒྱས་སྟོང་སངས་
རྒྱས་སུམ་ཅུ་སོ་ལྔ་ལ་སོགས་པའི་སྐུ་ལ་ངན་སེམས་ཀྱིས་ཁྲག་ཕྱུང་བ། ཐུགས་ཀྱི་རྟེན་མཆོད་རྟེན་བཤིག་
པ་ལ་སོགས་པ་མདོར་ན་སངས་རྒྱས་ལ་སྐྱབས་སུ་སོང་བའི་སྐྱབས་འགྲོའི་བསླབ་བྱ་དང་འགལ་བའི་སྡིག་
སྒྲིབ་ཐམས་ཅད་བྱང་ཞིང་དག ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་



ལམ་རིམ་དམར་ཁྲིད་སྒྱུར་ལམ། 287
ལུང་རྟོགས་ཀྱི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དུ་ཡང་སངས་རྒྱས་དཀོན་མཆོག་གི་བྱིན་
རླབས་ཐམས་ཅད་རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་ཏེ། སངས་རྒྱས་དཀོན་
མཆོག་གི་སྐྱབས་འོག་ཏུ་ཆུད་པར་བསམ། དེ་ནས་ཆོས་ལ་སྐྱབས་སུ་མཆི་ཞེས་པའི་སྐྱབས་འགྲོ་ལན་གང་
མང་བརྗོད། འདིའི་སྐབས་སུ་དམིགས་པ་ནི། སྐྱབས་ཡུལ་སོ་སོའི་མདུན་ན་བཞུགས་པའི་ཆོས་པུ་ཏི་རྣམས་
ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཀྱི་ལུས་སེམས་
ལ་ཞུགས་པས། ཐོག་མ་མེད་པ་ནས་བསགས་པའི་སྡིག་སྒྲིན་ཐམས་ཅད་དང་། ཁྱད་པར་དུ་དམ་པའི་
ཆོས་སྤངས་པ། གསུང་རབ་ཟོང་དུ་བྱས་པ། གསུང་རབ་ཀྱི་བླུས་ཟོས་པ། གསུང་རབས་སྒྲེ་བོ་ལ་བཞག་
པ་དང་། དམ་པའི་ཆོས་སྤོང་ཚུལ་ལ་ཡང་ཐེག་པ་ཐུན་མོང་བ་ལ་མོས་པ་རྒྱུ་མཚན་དུ་བྱས་ནས་ཐེག་ཆེན་
སྤངས་པ་སོག་སདང་། ཕ་རོལ་ཏུ་ཕྱིན་པའི་ཐེག་པ་ལ་མོས་པ་རྒྱུ་མཚན་དུ་བྱས་ནས་སྔགས་སྤངས་པ་སོགས་
དང་༑ ༈ སྔགས་ལ་ཡང་རྒྱུད་སྡེ་འོག་མ་རྣམས་ལ་མོས་པ་རྒྱུ་མཚན་དུ་བྱས་ནས་རྒྱུད་སྡེ་གོང་མ་སྤངས་
པ་སོགས་དང་། རྒྱུད་སྡེ་གོང་མ་ལ་མོས་པ་རྒྱུ་མཚན་དུ་བྱས་ནས་རྒྱུད་སྡེ་འོག་མ་སྤངས་པ་སོགས་དང་།
ཆོས་སྨྲ་བ་པོ་ལ་སྤོབས་པ་ཡོད་སྤོབས་པ་མེད་ཅེས་སྨྲས་པ་སོགས་དང་། ཆོས་སྨྲ་བ་པོ་དེ་སྤངས་པ་ནི་དེའི་
རྒྱུད་ཀྱི་ཆོས་ཐམས་ཅད་སྤངས་པར་འགྱུར་བས། མདོར་ན་ཆོས་ལ་བརྟེན་པའི་སྡིག་པ་འདི་ཤིན་ཏུ་ཕྲ་
བ་ཡིན་ཏེ། ཏིང་ངེ་འཛིན་རྒྱལ་པོ་ལས། གང་གིས་འཛམ་བུའི་གླིང་འདིར་ནི། མཆོད་རྟེན་ཐམས་ཅད་
བཤིག་བྱེད་པས། །གང་གིས་མདོ་སྡེ་སྤོང་བྱེད་པའི། །སྡིག་པ་འདི་ནི་ཆེས་ཁྱད་འཕགས། །གང་གིས་
གངྒའི་བྱེ་སྙེད་ཀྱི། །དགྲ་བཅོམ་བསད་པར་གྱུར་པ་བས། །གང་གིས་མདོ་སྡེ་སྤོང་བྱེད་པའི། །སྡིག་པ་
འདིན་ནི་ཆེས་ཁྱད་འཕགསས། །ཞེས་གསུངས་པའི་ཕྱིར། དེས་ན་ཆོས་ལ་བརྟེན་བའི་སྡིག་སྒྲིབ་ཐམས་
ཅད་བྱང་ཞིང་དག །ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལུང་
རྟོགས་ཀྱི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་ཆོས་དཀོན་མཆོག་གི་བྱིན་རླབས་ཐམས་ཅད་
རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་ཆོས་དཀོན་མཆོག་གི་སྐྱབས་འོག་ཏུ་ཆུད་



288
ལམ་རིམ་དམར་ཁྲིད་མྱུར་ལམ།
པར་བསམ། །དེ་ནས་དགེ་འདུན་ལ་སྐྱབས་སུ་མཆི་ཞེས་བའི་སྐྱབས་འགྲོ་ལན་གང་མང་བརྗོད། འདིའི་
སྐབས་སུ་དམགིས་པ་ནི། བྱང་སེམས་ཉན་རང་རྣམས་དང་དཔའ་བོ་མཁའ་འགྲོ་ཆོས་སྐྱོང་སྲུང་མ་ལ་
སོགས་པའི་དགེ་འདུན་ལ་སྐུར་བ་བཏབ་པ། དགེ་འདུན་གྱི་དབྱེན་བྱས་པ། དགེ་འདུན་གྱི་ཞལ་དུ་འདུ་
བའི་སྒོ་ཕྲོགས་པ་ལ་སོགས་པ་མདོར་ན་དགེ་འདུན་ལ་བརྟེན་པའི་སྡིག་སྒྲིབ་ཐམས་ཅད་བྱང་ཞིང་དག །ལུས་
དྭངས་གསལ་འདོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་
ཅད་འཕེལ་ཞིང་རྒྱས། ཁྱད་པར་དུ་ཡང་དགེ་འདུན་དཀོན་མཆོག་གི་བྱིན་རླབས་ཐམས་ཅད་རང་གཞན་
སེམས་ཅན་ཐམས་ཅད་ཀྱི་ལུས་སེམས་ལ་ཞུགས་ནས་དགེ་འདུན་དཀོན་མཆོག་གི་སྐྱབས་འོག་ཏུ་ཆུད་པར་
བསམ༑ ༑དེ་ནས་སྐྱབས་འགྲོ་མདོར་བསྡུས་ནི། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་
ཆུབ་བར་དུ་བདག་ནི་སྐྱབས་སུ་མཆི། །ཞེས་བརྗོད་པས་ཚོགས་ཞིང་ཐམས་ཅད་ཀྱི་སྐུའི་ཆ་ལས་བདུད་
རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་
པས་ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་དང༌། ཁྱད་པར་དུ་དཀོན་མཆོག་གསུམ་ལ་
བརྟེན་པའི་སྡིག་སྒྲིབ་ཐམས་ཅད་བྱང་ཞིང་དག ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་
དང་བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དུ་ཡང་དཀོན་མཆོག་
གསུམ་གྱི་བྱིན་རླབས་ཐམས་ཅད་རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་ཏེ། དཀོན་
མཆོག་གསུམ་གྱི་སྐྱབས་འོག་ཏུ་ཆུད་པར་བསམ། སེམས་བསྐྱེད་ཚུལ་ནི། བདག་གིས་སྦྱིན་སོགས་བགྱིས་
པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །སྦྱིན་པ་ལས་བྱུང་བ་དང་།
ཚུལ་ཁྲིམས་ལས་བྱུང་བ་དང་། བསྒོམ་པ་སོགས་ལས་བྱུང་བའི་དགེ་བའི་རྩ་བ་འདི་ལ་བརྟེན་ནས་བདག་
གིས་སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་
ཐོབ་པར་ཤོག་ཅིག་སྙམ་པའི་སྨོན་སེམས་དང་། བདག་གིས་མ་སེམས་ཅན་ཐམས་ཅད་ཀྱི་དོན་དུ་མྱུར་
བ་མྱུར་བར་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་



ལམ་རིམ་དམར་ཁྲིད་སྒྱུར་ལམ་ 289
ཕྱིར་དུ་སྦྱིན་སོགས་ཕ་རོལ་ཏུ་ཕྱིན་པ་དྲུག་དང་བསྡུ་བའི་དངོས་པོ་བཞི་ལ་སོགས་པའི་རྒྱལ་སྲས་ཀྱི་སྤྱོད་པ་
མཐའ་དག་ལ་ཚུལ་བཞིན་དུ་བསླབ་པར་བྱའོ་སྙམ་པའི་འཇུག་པའི་སེམས་བསྐྱེད། དེ་ལྟར་སེམས་བསྐྱེད་
པ་ལ་བརྟེན་ནས་བླ་མ་ཐུབ་པའི་དབང་པོ་དེ་ཉིད་ལས་རང་འདྲ་གཉིས་པ་ཞིག་ཆད་ནས་རང་ཉིད་ལ་ཐིམ་
པས་རང་ཉིད་ཀྱང་བླ་མ་ཐུབ་པའི་དབང་པོའི་སྐུར་ལམ་གྱིས་གྱུར། གྱུར་པ་དེ་ཉིད་ལ་བླ་མ་ཐུབ་པའི་དབང་
པོ་དེ་ངའོ་སྙམ་དུ་ང་རྒྱལ་སྒོམ་པ་ལ་རྟེན་འབྲེལ་ཁྱད་པར་ཅན་ཞིག་ཡོད་གསུང་། ཞི་གནས་གཙོ་བོར་སྒོམ་
པ་ཡིན་ན་ཞི་གནས་ཀྱི་ཐད་དུ་སླེབ་ན་མ་སླེབ་པ་ལྟ་བུ་མ་ཡིན་པར་རང་ཉིད་ཐུབ་པའི་དབང་པོར་གསལ་བ་
དེ་ཉིད་ལ་ཞི་གནས་སྒོམ་པའི་དམིགས་རྟེན་བྱས་ནས་ཞི་གནས་བསྒོམས་པས་ཆོག་གསུང་། རང་ཐུབ་པའི་
དབང་པོར་གསལ་བའི་ཐུབ་པའི་སྐུ་ལས་འོད་ཟེར་འཕྲོས། མཐའ་སྐོར་ན་ཡོད་པའི་སེམས་ཅན་ཐམས་
ཅད་ལ་འཕོག་པས། སེམས་ཅན་ཐམས་ཅད་ཀྱང་ཐུབ་པའི་དབང་པོའི་གོ་འཕང་ལ་བཀོད་པར་བསམ། དེ་
ནས་ཚད་མེད་བཞི་བསྒོམ་ཚུལ་ལ། རང་ཕྱོགས་ལ་ཆགས་པ་དང་གཞན་ཕྱོགས་ལ་སྡང་བའི་ཆགས་སྡང་
གི་དབང་གིས་སེམས་ཅན་ཐམས་ཅད་སྡུག་བསྔལ་དུ་བཅུག་པ་ཡིན་པས། སེམས་ཅན་ཐམས་ཅད་ཉེ་རིང་
ཆགས་སྡང་དང་བྲལ་བའི་བཏང་སྙོམས་ལ་གནས་ན་ཅི་མ་རུང་། གནས་པར་གྱུར་ཅིག གནས་པར་
བདག་གིས་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སྒོམ་པ་ནི་བཏང་སྙོམས་
དང་༑ ༑སེམས་ཅན་ཐམས་ཅད་བདེ་བ་དང་བྲལ་ན་ཅི་མ་རུང་། ལྡན་པར་གྱུར་ཅིག །ལྡན་པར་བདག་
གིས་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སྒོམ་པ་ནི་བྱམས་པ་དང་།
སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་ན་ཅི་མ་རུང་། བྲལ་བར་གྱུར་ཅིག
བྲལ་བར་བདག་གིས་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སྒོམ་པ་ནི་
སྙིང་རྗེ་དང་། དེ་ནས་སེམས་ཅན་ཐམས་ཅད་མཐོ་རིས་དང་ཐར་པའི་བདེ་བ་དམ་པ་དང་མི་བྲལ་ན་ཅི་
མ་རུང་། མ་བྲལ་བར་གྱུར་ཅིག །མ་བྲལ་བར་བདག་གིས་བྱའོ། །དེ་ལྟར་བྱེད་ནུས་པར་བླ་མ་ལྷས་
བྱིན་གྱིས་བརླབ་ཏུ་གསོལ་ཞེས་གསོལ་བ་བཏབ་པས་ཚོགས་ཞིང་ཐམས་ཅད་ཀྱི་སྐུའི་ཆ་ལས་བདུད་རྩི་སྣ་



290 ལམ་རིམ་དམར་ཁྲིད་སྒྱུར་ལམ།
ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་
པས་ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་དུ་ཡང་རང་གཞན་སེམས་ཅན་
ཐམས་ཅད་ཚད་མེད་བཞི་སྒོམ་པ་ལ་བར་དུ་གཅོད་པའི་ནད་གདོན་སྡིག་སྒྲིབ་ཐམས་ཅད་བྱང་ཞིང་དག ལུས་
དངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་
འཕེལ་ཞིང་རྒྱས། ཁྱད་པར་དུ་ཡང་རང་གཞན་སེམས་ཅན་ཐམས་ཅད་ཚད་མེད་བཞི་ལ་གནས་པར་བསམ།
དེ་ལྟར་སྐྱབས་འགྲོ་སེམས་བསྐྱེད་ཚད་མེད་བཞི་སྒོམ་པ་སྔོན་དུ་བཏང་ནས། ཁྱད་པར་སེམས་ཅན་སྡུག་
བསྔལ་གྱིས་མནར་བ་ལ་མི་བཟོད་པའི་སྙིང་རྗེ་ཤུགས་དྲག་པོས་ཀུན་ནས་བསླངས་ཏེ། མ་སེམས་ཅན་ཐམས་
ཅད་ཀྱི་དོན་དུ་མྱུར་བ་མྱུར་བར་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་
ཐོབ་པར་བྱ། དེའི་ཕྱིར་དུ་ལམ་ཟབ་མོ་བླ་མ་ལྷའི་རྣལ་འབྱོར་གྱི་སྒོ་ནས་བྱང་ཆུབ་ལམ་གྱི་རིམ་པའི་ཁྲིད་
བསྒོམ་པ་ལ་འཇུག་པར་བྱའོ་སྙམ་པ་བདུན་ནམ་ཉེར་གཅིག་གང་ཡང་རུང་བ་བྱ། མྱུར་བ་ལན་གཉིས་སྨོས་
པའི་དོན་ལ། རྒྱལ་བ་དབེན་ས་པ་ཆེན་པོས། བྱང་ཆུབ་ལམ་གྱི་རིམ་པའི་ཁྲིད་བསྒོམ་པའི་སྒོ་ནས་ལམ་
ཉམས་སུ་ལེན་པ་མྱུར་བ་དང་པོའི་དོན་དང་བླ་མའི་རྣལ་འབྱོར་ལམ་གྱི་སྲོག་ཏུ་བྱས་ནས་ལམ་ཉམས་སུ་
ལེན་པ་མྱུར་བ་གཉིས་པའི་དོན་དུ་བཞེད་པ་ཡིན། ཡང་ན་བསྐལ་པ་གྲངས་མེད་གསུམ་དུ་ཚོགས་བསགས་
པ་ལ་མི་ལྟོས་པར་ཚེ་གཅིག་ལུས་གཅིག་ལ་འཚང་རྒྱ་བ་མྱུར་བ་དང་པོའི་དོན་དང༌། སྙིགས་དུས་ཀྱི་ཚེ་
ཐུང་གཅིག་ལ་འཚང་རྒྱ་བ་མྱུར་བ་གཉིས་པའི་དོན་དུ་བཞེད་པ་ཡོད། བླ་མའི་རྣལ་འབྱོར་ལམ་གྱི་སྲོག་
ཏུ་བྱས་ནས་ལམ་ཉམས་སུ་བླངས་ན་འཚང་རྒྱ་བ་ལ་མྱུར་བ་ཡང་ཡིན་ཏེ། དགེ་བཤེས་སྟོན་པས། རྟེན་
གང་ལ་གསོལ་བ་བཏབ་པ་ལས་ཇོ་བོ་ལ་གསོལ་བ་བཏབ་བ་བྱིན་རླབས་ཆེ་བ་བྱུང་གསུང་བ་དང་། རྗེ་བདག་
ཉིད་ཆེན་པོས། མཉན་ན་ཚིག་མི་ཟིན། བསམས་ན་དོན་མི་གོ །བསྒོམས་ན་རྒྱུད་ལ་མི་སྐྱེ་བའི་བློའི་མཐུ་
ཤིན་ཏུ་ཆུང་བའི་དུས་སུ་ཞིང་གི་མཐུ་ལ་བརྟེན་པ་མན་ངག་ཡིན་གསུང་བ་དང་། ཏེ་ལོས་ནཱ་རོ་པ་ལ། བོགས་
འདོན་ཀུན་གྱི་མཆོག་གྱུར་པ། །བླ་མ་ཡིན་ནོ་རྣལ་འབྱོར་པ། །ཞེས་དང༌། རྨོག་ཅོག་པའི་ཞལ་ནས།



ལམ་རིམ་དམར་ཁྲིད་སྒྱུར་ལམ། 291
སྒོམ་སྲན་གྱིས་གྲོལ་བར་ཐེ་ཚོམ་ཟ། །མོས་གུས་ཀྱིས་གྲོལ་བར་ཐེ་ཚོམ་མེད། །ཅེས་དང་། ཐུགས་རྗེ་
ཆེན་པོ་རང་དགར་ནའང་དཀར། རྗེ་བཙུན་རང་དམར་ནའང་དམར། ཀྱི་རྡོ་རྗེ་རང་སྔོ་ནའང་སྔོ་། ང་
ནི་གང་དུ་འདུག་ཀྱང་བླ་མའི་སྣང་བ་དང་བྲལ་མ་མྱོང་། ཚེ་གཅིག་གིས་སངས་རྒྱས་པའམ་དེ་ད་ཡོང་ཡོང་
འདྲ༑ ༑ཞེས་གསུང་། དེ་ནས་ཚོགས་ཞིང་གསལ་འདེབས་ཚུལ་ལ་བླ་མ་མཆོད་པའི་ལུགས་ཀྱི་ཚོགས་
ཞིང་གསལ་འདེབས་ཚུལ་དང༌། དམར་ཁྲིད་འདི་གའི་ལུགས་ཀྱི་ཚོགས་ཞིང་གསལ་འདེབས་ཚུལ་གཉིས་
ལས་གང་བྱས་ཀྱང་ཆོག་པས་བླ་མ་མཆོད་པའི་ལུགས་ཀྱི་ཚོགས་ཞིང་གསལ་འདེབས་ཚུལ་ནི། མདུན་
གྱི་ནམ་མཁར་དཔག་བསམ་གྱི་སྡོང་པོ་ཡངས་ཤིང་རྒྱ་ཆེ་བ་ལོ་མ་མེ་ཏོག་འབྲས་བུས་ཡོངས་སུ་མཛེས་པ་
དེའི་དབུས་སུ་སེངྒེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་ཁྲི་མཐོ་ཞིང་ཡངས་པའི་སྟེང་ཁར་སྣ་ཚོགས་
པདྨ་འདབ་མ་བསམ་གྱིས་མི་ཁྱབ་པ་ཡོད་པའི་འདབ་མ་འོག་མས་སེང་ཁྲི་ཅུང་ཟད་ཁེབས་པ། དེ་ནས་འདབ་
མ་རྣམས་རྒྱ་ཇེ་ཆུང་ཇེ་ཆུང་དང་དཔངས་ཇེ་མཐོ་ཇེ་མཐོར་སོང་བའི་དབུས་ཀྱི་འདབ་མ་བཞི་པའི་ལྟེ་བར་
སྣ་ཚོགས་པདྨ་ཟླ་ཉི་མའི་དཀྱིལ་འཁོར་གྱི་གདན་ལ་རང་གི་དྲིན་ཅན་རྩ་བའི་བླ་མ་དེ་ཉིད་གསུམ་ལྡན་རྡོ་རྗེ་
འཛིན་པའི་དགེ་སློང་གི་ཆ་ལུགས་ཅན་སྐུ་མདོག་གུར་གུམ་གྱི་མདངས་དང་ལྡན་པ། ཕྱག་གཡས་ཆོས་འཆད། །
གཡོན་མཉམ་གཞག་གིསྟེང་ན་བདུད་རྩིས་གང་བའི་ལྷུང་བཟེད་བསྣམས་པ་སྐུ་ལ་ཆོས་གོས་ངུར་སྨྲིག་གི་མདོག་
ཅན་གསོལ་ཞིང་། དབུ་ལ་པཎ་ཞུ་གསེར་གྱི་མདོག་ཅན་གསོལ་བ་མཆན་དཔེས་བརྒྱན་པའི་དྭངས་གསལ་
འོད་ཀྱི་རང་བཞིན་ཅན་སྐུ་ལས་སྐྱེས་པའི་འོད་ཀྱི་ཕུང་པོའི་དབུས་ན་ཞབས་རྡོ་རྗེའི་སྐྱིལ་ཀྲུང་གིས་བཞུགས་
པ༑ ༑དེའི་ཐུགས་ཀར་རྒྱལ་བ་ཤཱཀྱ་ཐུབ་པ། དེའི་ཐུགས་ཀར་རྒྱལ་བ་རྡོ་རྗེ་འཆང་། དེའི་གཡས་ཀྱི་
འདབ་མ་ལ་རྡོ་རྗེ་འཇིགས་བྱེད་ཀྱི་ལྷ་ཚོགས་རྣམས་དང་། གཡོན་གྱི་འདབ་མ་ལ་འཁོར་ལོ་སྡོམ་པའི་ལྷ་
ཚོགས་རྣམས་དང༌། མདུན་གྱི་འདབ་མ་ལ་དཔལ་གསང་བ་འདུས་པའི་ལྷ་ཚོགས་རྣམས་དང་། རྒྱབ་ཀྱི་
འདབ་མ་ལ་ཀྱི་རྡོ་རྗེའི་ལྷ་ཚོགས་རྣམས་ཀྱིས་བསྐོར་ནས་བཞུགས་པ། དེའི་འོག་གི་པདྨའི་འདབ་མ་ལ་དུས་
འཁོར་དགྲ་ནག་གཤེད་དམར་ལ་སོགས་པའི་རྣལ་འབྱོར་བླ་མེད་ཀྱི་ལྷ་ཚོགས་གཞན་རྣམས་ཀྱིས་བསྐོར་



292 ལམ་རིམ་དམར་ཁྲིད་སྒྱུར་ལམ་
ནས་བཞུགས་པ། དེའི་འོག་མ་ལ་ཀུན་རིག་རྣམ་པར་སྣང་མཛད་ལ་སོགས་པའི་རྣལ་འབྱོར་རྒྱུད་ཀྱི་ལྷ་
ཚོགས་རྣམས་དང་། དེའི་འོག་མ་ལ་རྣམ་སྣང་མངོན་བྱང་ལ་སོགས་པའི་སྤྱོད་རྒྱུད་ཀྱི་ལྷ་ཚོགས་རྣམས་
ཀྱིས་བསྐོར་ནས་བཞུགས་པ། དེའི་འོག་མ་ལ་ཐུབ་པ་དམ་ཚིག་གསུམ་བཀོད་སོགས་བྱ་རྒྱུད་ཀྱི་ལྷ་ཚོགས་
རྣམས་ཀྱིས་བསྐོར་ནས་བཞུགས་པ། དེའི་འོག་མ་ལ་བསྐལ་བཟང་གིས་སངས་རྒྱས་སྟོང་དང་སངས་རྒྱས་
སུམ་ཅུ་སོ་ལྔ་ལ་སོགས་པས་བསྐོར་ནས་བཞུགས་པ། དེའི་འོག་མ་ལ་ཉེ་བའི་སྲས་ཆེན་བརྒྱུད་སོགས་བྱང་
ཆུབ་སེམས་དཔའ་རྣམས་ཀྱིས་བསྐོར་ནས་བཞུགས་པ། དེའི་འོག་མ་ལ་རང་རྒྱལ་བཅུ་གཉིས་སོགས་དང༌།
དེའི་འོག་མ་ལ་གནས་བརྟན་བཅུ་དྲུག་ལ་སོགས་པའི་ཉན་ཐོས་ཆེན་པོ་རྣམས་ཀྱིས་བསྐོར་ནས་བཞུགས་པ།
དེའི་འོག་མ་ལ་ཆོས་སྐྱོང་སྲུང་མ་རྣམས་ཀྱིས་བསྐོར་ནས་བཞུགས་པ། དེའི་ཕྱི་རོལ་གྱི་ཕྱོགས་བཞིར་ཡུལ་
འཁོར་སྲུང་དྲི་ཟའི་ཚོགས་ཀྱིས། འཕགས་སྐྱེས་པོ་གྲུལ་བུམ་གྱི་ཚོགས་ཀྱིས། ཀླུའི་རྒྱལ་པོ་སྤྱན་མི་བཟང་
ཀླུའི་ཚོགས་ཀྱིས། གནོད་སྦྱིན་གྱི་རྒྱལ་པོ་རྣམ་ཐོས་སྲས་གནོད་སྦྱིན་གྱི་ཚོགས་ཀྱིས་བསྐོར་ནས་རང་ལ་
བར་ཆད་བསྲུང་བའི་ཚུལ་དུ་བཞུགས་པ། དེ་ནས་བླ་མ་ཐུབ་པའི་དབང་པོའི་ཐུགས་ཀ་ནས་འོད་ཟེར་བླ་
མའི་གྲངས་དང་མཉམ་པ་སྟེང་ཕྱོགས་སུ་འཕྲོས་པའི་སྣེ་མོར་སྣ་ཚོགས་པད་ཟླ་ཉི་མའི་དཀྱིལ་འཁོར་གྱི་གདན་
ལ་རྒྱལ་བ་རྡོ་རྗེ་འཆང་ལ་ཉམས་ལེན་བྱིན་བརླབ་བརྒྱུད་པའི་བླ་མཏི་ལོ་ནཱ་རོ་དཔལ་མཆོག་ཌོ་བྷི་པ་ལ་སོགས་
པས་བསྐོར་ནས་བཞུགས་པ། འོད་ཟེར་གཡས་ཕྱོགས་སུ་འཕྲོས་པའི་སྣེ་མོར་སྣ་ཚོགས་པད་ཟླའི་སྟེང་དུ་
རྗེ་བཙུན་བྱམས་པ་ལ་འཕགས་པ་ཐོགས་མེད་ལ་སོགས་པའི་རྒྱ་ཆེན་སྤྱོད་བརྒྱད་ཀྱི་བླ་མ་རྣམས་ཀྱིས་བསྐོར་
ནས་བཞུགས་པ། འོད་ཟེར་གཡོན་ཕྱོགས་སུ་འཕྲོས་པའི་སྣེ་མོར་སྣ་ཚོགས་པད་ཟླའི་སྟེང་དུ་རྗེ་བཙུན་འཇམ་
དབྱངས་ལ་འཕགས་པ་ཀླུ་སྒྲུབ་ལ་སོགས་པའི་ཟབ་མོ་ལྟ་བརྒྱུད་ཀྱི་བླ་མ་རྣམས་ཀྱིས་བསྐོར་ནས་བཞུགས་
པ༑ ༑མདུན་ཕྱོགས་སུ་དྲིན་ཅན་རྩ་བའི་བླ་མ་དེ་ལ་རང་ལ་དངོས་སུ་ཆོས་འབྲེལ་ཡོད་པའི་བླ་མ་རྣམས་
ཀྱིས་བསྐོར་ནས་བཞུགས་པ། དེ་དག་རང་རང་གི་མདུན་ན་གདན་ཁྲི་ཕུན་ཚོགས་ལ་རང་རང་གིས་གསུངས་
པའི་ལུང་གི་ཆོས་རྣམས་འོད་ཀྱི་རང་བཞིན་ཅན་གྱི་པུ་ཏིའི་རྣམ་པར་ཡོད་པ། དེ་དག་གི་ཕྱི་རོལ་ཏུ་གང་



ལམ་རིམ་དམར་ཁྲིད་མྱུར་ལམ། 293
ལ་གང་འདུལ་གྱི་སྤྲུལ་པའི་བཀོད་པ་བསམ་གྱིས་མི་ཁྱབ་པ་ཕྱོགས་བཅུར་འཕྲོ་བར་བསམ། ༈ །དམར་
ཁྲིད་འདི་གའི་ལུགས་ཀྱི་ཚོགས་ཞིང་གསལ་འདེབས་ཚུལ་ནི། རང་གི་མདུན་གྱི་ཐད་དྲང་གི་ནམ་མཁའི་
གནས་སུ་སེངྒེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་ཁྲི་མཐོ་ཞིང་ཡངས་པ་ཞིག་དང་། དེའི་སྟེང་གི་
རྒྱབ་ལ་ཅུང་ཟད་ཉེ་བར་སེངྒེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་ཁྲི་ཆུང་ངུ་ཞིག་གི་སྟེང་ཁར་སྣ་ཚོགས་
པད་ཟླ་ཉི་མའི་དཀྱིལ་འཁོར་གྱི་གདན་ལ་ངོ་བོ་རང་གི་དྲིན་ཅན་རྩ་བའི་བླ་མ་ཡིན་པ་ལ་རྣམ་པ་རྒྱལ་བ་ཤཱཀྱ་
ཐུབ་པ་སྐུ་མདོག་གསེར་བཙོ་མ་ལྟ་བུ་དབུ་གཙུག་ཏོར་དང་ལྡན་པ། ཞལ་གཅིག་ཕྱག་གཉིས་གཡས་ཆོས་
འཆད༑ ༑གཡོན་མཉམ་གཞག་གི་སྟེང་ན་བདུད་རྩིས་གང་བའི་ལྷུང་བཟེད་བསྣམས་པ། སྐུ་ལ་ཆོས་གོས་
ངུར་སྨྲིག་གི་མདོག་ཅན་མཛེས་པར་གསོལ་བ་མཚན་དཔེས་བརྒྱན་པའི་དྭངས་གསལ་འོད་ཀྱི་རང་བཞིན་
ཅན༑ ༑སྐུ་ལས་སྐྱེས་པའི་འོད་ཀྱི་ཕུང་པོའི་དཀྱིལ་ན་ཞབས་གཉིས་རྡོ་རྗེའི་སྐྱིལ་ཀྲུང་གིས་བཞུགས་པ། །བླ་
མ་ཐུབ་པའི་དབང་པོའི་ཐུགས་ཀ་ནས་འོད་ཟེར་བླ་མའི་གྲངས་དང་མཉམ་པ་སྟེང་ཕྱོགས་སུ་འཕྲོས་པའི་སྣེ་
མོར་སེང་ཁྲི་པད་ཟླའི་གདན་ལ་རྒྱལ་བ་རྡོ་རྗེ་འཆང་ལ་ཉམས་ལེན་བྱིན་རླབས་བརྒྱུད་པའི་བླ་མ་རྣམས་ཀྱིས་
བསྐོར་ནས་བཞུགས་པ། གཡས་ཕྱོགས་སུ་འོད་ཟེར་འཕྲོས་པའི་སྣེ་མོར་པད་ཟླའི་གདན་ལ་རྗེ་བཙུན་བྱམས་
པ་ལ་རྒྱ་ཆེན་སྤྱོད་བརྒྱུད་ཀྱི་བླ་མ་རྣམས་ཀྱིས་བསྐོར་ནས་བཞུགས་པ། གཡོན་ཕྱོགས་སུ་འོད་ཟེར་འཕྲོས་
བའི་སྣེ་མོར་པད་ཟླའི་གདན་ལ་རྗེ་བཙུན་འཇམ་དབྱངས་ལ་ཟབ་མོ་ལྟ་བརྒྱུད་ཀྱི་བླ་མ་རྣམས་ཀྱིས་བསྐོར་
ནས་བཞུགས་པ། མདུན་ཕྱོགས་སུ་འཕྲོས་པའི་སྣེ་མོར་སེང་ཁྲི་པད་ཟླའི་གདན་དྲིན་ཅན་རྩ་བའི་བླ་མ་ལ་
རང་ལ་དངོས་སུ་ཆོས་འབྲེལ་ཡོད་པའི་བླ་མ་རྣམས་ཀྱིས་བསྐོར་ནས་བཞུགས་པ། དེ་དག་གི་མཐའ་སྐོར་
དུ་ཡི་དམ་སངས་རྒྱས་བྱང་སེམས་དཔའ་བོ་དཔའ་མོ་བསྟན་བསྲུང་ཡེ་ཤེས་པའི་ཚོགས་རྣམས་ཀྱིས་བསྐོར་
ནས་བཞུགས་པ། དེ་དག་རང་རང་གི་མདུན་ན་གདན་ཁྲི་ཕུན་ཚོགས་ལ་རང་རང་གིས་གསུངས་པའི་ལུང་
གི་ཆོས་རྣམས་འོད་ཀྱི་རང་བཞིན་ཅན་གྱི་པུཏིའི་རྣམ་པར་ཡོད་པ། དེ་དག་གི་ཕྱི་རོལ་ཏུ་གང་ལ་གང་འདུལ་
གྱི་སྤྲུལ་པའི་བཀོད་པ་བསམ་གྱིས་མི་ཁྱབ་པ་ཕྱོགས་བཅུར་འཕྲོ་བའི་གཙོ་འཁོར་ཐམས་ཅད་ཀྱི་སྤྱི་བོར་མི་



294 ལམ་རིམ་དམར་ཁྲིད་སྒྱུར་ལམ།
དཀར་པོ། མགྲིན་པར་ཨཱ༔དམར་པོ། ཐུགས་ཀར་ཧཱུཾ་སྔོན་པོས་མཚན་པར་གསལ་ལམ་གྱིས་བཏབ་ནས།
བླ་མ་ཐུབ་པའི་དབང་པོའི་ཐུགས་ཀའི་ཧཱུྃ་ལས་འོད་ཟེར་འཕྲོས་པས། རང་བཞིན་གྱི་གནས་ནས་བསྒོམས་
པ་དང་འདྲ་བའི་ཡེ་ཤེས་པ་སྤྱན་དྲངས། མ་ལུས་སེམས་ཅན་ཀུན་གྱི་མགོན་གྱུར་ཅིང་། །བདུད་སྡེ་དཔུང་
བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཡང་དག་མཁྱེན་གྱུར་པའི། བཅོམ་ལྡན་
འཁོར་བཅས་གནས་འདིར་གཤེགས་སུ་གསོལ། །བཅོམ་ལྡན་བསྐལ་པ་གྲངས་མེད་དུ་མ་རུ། །འགྲོ་ལ་
བརྩེ་ཕྱིར་ཐུགས་རྗེ་རྣམ་སྦྱངས་ཤིང་། །ཞེས་སོགས་སྤྱན་འདྲེན་དམ་ཚིག་པ་སོ་སོ་ལ་བསྟིམ་པ། ཁྲུས་
ཁང་བསྐྱེད་པ་སྐུ་ཁྲུས་གསོལ་བ་སོགས་བྱས་ནས་བསག་སྦྱང་གི་གནད་བསྡུས་པ་ཡན་ལག་བདུན་པ་མཎྜལ་
དང་བཅས་འབུལ་བ་ལ། དང་པོར་ཕྱག་འཚལ་བའི་ཡན་ལག་ནི། རང་གི་ལུས་ཞིང་གི་རྡུལ་ཕྲ་རབ་ཀྱི་
གྲངས་དང་མཉམ་པར་སྤྲུལ་ནས་ཕྱག་བྱ་བ་ལུས་ཀྱི་ཕྱག་དང་། ལུས་རེ་རེ་ལ་མགོ་དཔག་ཏུ་མེད་པ་དང་
མགོ་རེ་རེ་ལ་ཁ་དཔག་ཏུ་མེད་པ་དང་། ཁ་རེ་རེ་ལ་ལྕེ་དཔག་ཏུ་མེད་པར་སྤྲུལ་ནས་སྙན་པའི་དབྱངས་ཀྱིས་
བསྟོད་དབྱངས་བརྗེད་པ་བག་གི་ཕྱག་དང་། ཚོགས་ཞིང་རྣམས་སྐྱོན་ཀུན་ཟད་ཡོན་ཏན་ཀུན་ལྡན་དུ་བརྟས་
ནས་ཡིད་ཀྱིས་འདུད་པ་ཡིད་ཀྱི་ཕྱག་སྟེ། ལུས་ངག་ཡིད་གསུམ་གྱི་སྒོ་ནས་ཕྱག་འཚལ་བ་ནི། ཕུན་ཚོགས་
དགེ་ལེགས་བྱེ་བས་བསྐྲུན་པའི་སྐུ། །མཐའ་ཡས་འགྲོ་བའི་རེ་བ་སྐོང་བའི་གསུང་། །མ་ལུས་ཤེས་བྱ་ཇི་
བཞིན་གཟིགས་བའི་ཐུགས། །ཤཱཀྱའི་རྒྱལ་པོ་དེ་ལ་མགོས་ཕྱག་འཚལ། །བྱམས་པ་ཐོགས་མེད་དབྱིག་
གཉེན་རྣམ་གྲོལ་སྡེ། །མཆོག་སྡེ་དུལ་བའི་སྡེ་དང་གྲགས་པའི་སྡེ། །སེང་བཟང་ཀུ་ས་ལི་གཉིས་གསེར་
གླིང་པ། །རྒྱ་ཆེན་སྤྱོད་པའི་བརྒྱུད་ལ་ཕྱག་འཚལ་ལོ། །འཇམ་དབྱངས་ཡོད་མེད་ཕྱོགས་འཇིག་ཀླུ་སྒྲུབ་
དང་༑ ༑ཟླ་བ་གྲགས་པ་རིགས་པའི་ཁུ་བྱུག་ཆེ། །སངས་རྒྱས་དགོངས་སྐྱོངས་འཕགས་པ་ཡབ་སྲས་ཏེ།།
ཟབ་མོ་ལྟ་བའི་བརྒྱུད་ལ་ཕྱག་འཚལ་ལོ། །ཐུགས་རྗེ་ཆེན་པོ་བདེ་གཤེགས་རྡོ་རྗེ་འཆང་། །མཆོག་གཟིགས་
ཏི་ལོ་པ་དང་ནཱ་རོ་པ། །དཔལ་མཆོག་ཌི་བྷི་བ་དང་ཨཏི་ཤ། ཉམས་ལེན་བྱིན་རླབས་བརྒྱུད་ལ་ཕྱག་འཚལ་
ལོ༑ ༑དམིགས་མེད་བརྩེ་བའི་གཏེར་ཆེན་སྤྱན་རས་གཟིགས། །དྲི་མེད་མཁྱེན་པའི་དབང་པོ་འཇམ་དཔལ་



ལམ་རིམ་དམར་ཁྲིད་མྱུར་ལམ། 295
དབྱངས༑ ༑གངས་ཅན་མཁས་པའི་གཙུག་རྒྱན་ཙོང་ཁ་པ། །བློ་བཟང་གྲགས་པའི་ཞབས་ལ་ཕྱག་འཚལ་
ལོ༑ ༑་རྗེ་བཙུན་འཇམ་པའི་དབྱངས་ཀྱི་བཀའ་བསྒྲུབས་པས། མདོ་རྒྱུད་རྒྱ་མཚོའི་དཔལ་ལ་དབང་བསྒྱུར་
ཞིང་། །བློ་བཟང་ཆོས་ཀྱི་མདུན་ས་མཛེས་པའི་རྒྱན། །འཇམ་དཔལ་རྒྱ་མཚོའི་ཞབས་ལ་ཕྱག་འཚལ་
ལོ༑ ༑དགེ་ལེགས་རབ་དཀར་ཚོགས་གཉིས་གོམས་པའི་མཐུས། དཔལ་ལྡན་སྐུ་བཞིའི་གོ་འཕང་མཆོག་
བརྙེས་ཀྱང་། །བཟང་པོའི་མཛད་པས་གདུལ་བྱ་མི་འདོར་བའི། །དཔལ་ལྡན་བླ་མའི་ཞབས་ལ་ཕྱག་འཚལ་
ལོ༑ ༑རབ་འབྱམས་ཆོས་ཀྱི་དགོངས་དོན་འབྱེད་པ་ལ། །མཁས་མང་དབུས་ན་རྒྱལ་མཚན་ཏོག་ལྟར་
མཛེས༑ ༑དཔལ་ལྡན་ཀླུ་སྒྲུབ་གཉིས་པ་ཆོས་ཀྱི་རྗེ། །བཟང་པོའི་མཚན་ཅན་ཞབས་ལ་ཕྱག་འཚལ་ལོ
རྒྱལ་བ་ཀུན་གྱི་གསུངས་པའི་ཆོས་རྣམས་ཀྱི། བཅུད་རྣམས་བསྡུས་ནས་ཉམས་སུ་བླངས་པའི་མཐུས།
ཚེ་གཅིག་ཉིད་ལ་རྡོ་རྗེའི་སྐུ་བརྙེས་པ། །འཆི་མེད་རྣལ་འབྱོར་མཆོག་ལ་ཕྱག་འཚལ་ལོ། དཔལ་ལྡན་བླ་
མ་བདེ་ཆེན་དངོས་གྲུབ་ཀུན། །ཀུན་ལ་སྦྱིན་མཛད་བློ་བཟང་རྡོ་རྗེ་འཆང་། །སྐྱབས་གསུམ་ཀུན་འདུས་
རྗེ་བཙུན་སྤྲུལ་པའི་སྐུ། །བློ་བཟང་དོན་གྲུབ་ཞབས་ཕྱག་འཚལ་ལོ། །སྔོན་ཚེ་ཐུགས་བསྐྱེད་སྨོན་ལམ་གྲུབ་
པའི་མཐུས། །ད་ལྟ་བློ་བཟང་བསྟན་པའི་སྙིང་པོ་འཛིན། །དགག་སྒྲུབ་སྤང་བླང་བྲལ་བའི་རྣལ་འབྱོར་
བ༑ ༑སངས་རྒྱས་ཡེ་ཤེས་ཞབས་ལ་ཕྱག་འཚལ་ལོ། །དགེ་ལེགས་ཡོན་ཏན་མ་ལུས་འབྱུང་བའི་གནས།
དྲི་མེད་བློ་བཟང་བསྟན་པའི་ཁང་བཟང་རྩེར། །ཆོས་ཀྱི་རྒྱལ་མཚན་འཛིན་པའི་དཔལ་ཡོན་ཅན། །དཔལ་
ལྡན་བླ་མའི་ཞབས་ལ་ཕྱག་འཚལ་ལོ། །དཀོན་མཆོག་གསུམ་གྱི་མཁྱེན་བརྩེ་གཅིག་བསྡུས་པའི། །རྒྱལ་
བ་གཉིས་པའི་ལུང་རྟོགས་དམ་ཆོས་ཀྱི། །བཤད་སྒྲུབ་རྒྱལ་མཚན་འཛིན་པའི་མཆོག་གྱུར་པ། །ཡོངས་
འཛིན་དམ་པའི་ཞབས་ལ་ཕྱག་འཚལ་ལོ། །སྐྱབས་གསུམ་ཀུན་འདུས་བླ་མ་རྡོ་རྗེ་འཆང་། །གང་ལ་གང་
འདུལ་བཤེས་གཉེན་ཚུལ་བཟུང་ནས། །མཆོག་དང་ཐུན་མོང་དངོས་གྲུབ་སྩོལ་མཛད་པའི། །དྲིན་ཅན་
བླ་མ་རྣམས་ལ་ཕྱག་འཚལ་ལོ། །སྟོན་པ་བླ་མེད་སོགས་དང་ཕྱག་བྱར་འོས་པ་སོགས་བྱ། །བཟང་སྤྱོད་
ནས་འབྱུང་བ་ལྟར་བྱེད་ན་སྒོ་གསུམ་བསྡོམས་པའི་ཕྱག་ལ། །ཇི་སྙེད་སུ་དག་ཅེས་སོགས་ཚིགས་བཅད་



296 ལམ་རིམ་དམར་ཁྲིད་སྒྱུར་ལམ།
གཅིག་སྟེ། །འཇིག་རྟེན་གྱི་ཁམས་ཕྱོགས་རེ་བ་དང་དུས་རེ་རེའི་སངས་རྒྱས་མ་ཡིན་གྱི། །ཕྱོགས་བཅུ་
ག་དང་དུས་གསུམ་གར་བཞུགས་པའི་རྒྱལ་བ་ཐམས་ཅད་ལ་དམིགས་ནས་བསམ་པ་ཐག་པ་ནསཎསྒོ་གསུམ་
གུས་པས་ཕྱག་འཚལ་བའོ། །སྒོ་གསུམ་སོ་སོའི་ཕྱག་ལ། ལུས་ཀྱི་ཕྱག་ནི་བཟང་པོ་སྤྱོད་པ་ཞེས་སོགས་
ཚིགས་བཅད་གཅིག་སྟེ། ཕྱོགས་དང་དུས་ཀྱིས་བསྡུས་པའི་རྒྱལ་བ་ཐམས་ཅད་ཡིད་ཀྱི་ཡུལ་དུ་མངོན་
སུམ་པ་ལྟར་དམིགས་ནས་རང་གི་ལུས་ཞིང་གི་རྡུལ་ཕྲ་རབ་དང་གྲངས་མཉམ་པར་སྤྲུལ་ནས་ཕྱག་བྱ་བའོ།
དེ་ཡང་ཡུལ་རྣམས་ཀྱི་བཟངཔོའི་སྤྱོད་པ་ལ་དེ་པའི་སྟོབས་བསྐྱེད་ལ་དེས་ཀུན་ནས་བསླངས་ཏེའོ། །ཡིད་
ཀྱི་ཕུག་ནི་རྡུལ་གཅིག་སྟེང་ན་ཞེས་པའི་ཚིགས་བཅད་གཅིག་སྟེ། རྡུལ་ཕྲ་རབ་རེ་རེའི་སྟེང་ན་ཡང་རྡུལ་
ཐམས་ཅད་ཀྱི་གྲངས་དང་མཉམ་པའི་སངས་རྒྱས་ལ་བྱང་སེམས་ཀྱིས་བསྐོརབའིདབུས་ན་བཞུགས་པ་ལ་
དེ་དག་གི་ཡོན་ཏན་རྗེས་སུ་དྲན་པའི་མོས་པ་བསྐྱེད་པའོ། ངག་གི་ཕྱག་ནི། དེ་དག་བསྔགས་པ་ཞེས་
སོགས་ཚིགས་བཅད་གཅིག་སྟེ། ཡུལ་རྣམས་ཀྱི་ཡོན་ཏན་བསྔགས་པ་ཟད་མི་ཤེས་པ་ལུས་རེ་རེ་ལ་མགོ་
དཔག་ཏུ་མེད་པ་དང་མགོ་རེ་རེ་ལ་ཁ་དཔག་ཏུ་མེད་པ་དང་ཁ་རེ་རེ་ལ་ལྕེ་དཔག་ཏུ་མེད་པར་སྤྲུལ་ནས་སྙན་
པའི་དབྱངས་ཀྱིས་བརྗོད་པའོ། །འདིར་དབྱངས་ནི་བསྟོད་པ་ཡིན་ལ་དེའི་ཡན་ལག་ནི་རྒྱུ་སྟེ་ལྕེའོ། །རྒྱ་
མཚོ་ནི་མང་པོའི་ཚིག་གོ །མཆོད་པ་འབུལ་བ་ནི་མཆོད་འཕྲེང་རྒྱས་པ་ལྟར་རམ་མདོར་བསྡུ་ན་མཆོད་
པ་བླ་ན་ཡོད་པའི་མཆོད་པ་ནི། མེ་ཏོག་དམ་པ་ཞེས་སོགས་ཚིགས་བཅད་གཉིས་ཏེ། མེ་ཏོག་དམ་པ་ནི་
ལྷ་དང་མིའི་མེ་ཏོག་རྨད་དུ་བྱུང་བ་སིལ་མ་རྣམས་སོ། འཕྲེང་བ་ནི་མེ་ཏོག་སྣ་ཚོགས་སྤེལ་ཏེ་བརྒྱུས་པ་སྟེ་
དེ་གཉིས་ཀའང་དངོས་དང་བཅོས་མ་ཐམས་ཅད་དོ། །སིལ་སྙན་ནི་པི་ཝང་སོགས་རོལ་མོ་རྒྱུད་ཅན་ལ་
སོགས་པ་དང་དུང་དང་གླིང་བུ་ལ་སོགས་པ་འབུད་པ་རྫ་རྔ་འཁར་རྔ་ལ་སོགས་པ་བརྡུང་བ་དང་ཏིང་ཤག་
སོགས་དཀྲོལ་བ་རྣམས་སོ། །བྱུག་པ་ནི་སྤོས་ཞིམ་པོའི་ལྡེ་གུའོ། །གདུགས་མཆོག་ནི་གདུགས་རྣམས་ཀྱི་
མཆོག་གོ །མར་མེ་ནི་སྤོས་མར་ལ་སོགས་པ་དྲི་ཞིམ་ལ་འོད་གསལ་བ་དང་ནོར་བུ་རིན་པོ་ཆེ་ཉིན་མཚན་
ངོ་མི་ཤེས་པ་ལྟ་བུའི་འོད་གསལ་བ་འབུལ་བ་རྣམས་སོ། །བདུག་པ་ན་དུག་སྤོས་སྤྱར་བ་ད་ལྟ་སྤོས་རེང་



ལམ་རིམ་དམར་ཁྲིད་མྱུར་ལམ། 297
གྲགས་པ་འདི་དང། སྣ་གཅིག་པ་ཨ་ཀ་རུ་དང་དུ་རུ་ཀ་ལ་སོགས་པ་རྣམས་སོ། །ན་བཟའ་དམ་པ་ནི་
གོས་ཀྱི་མཆོག་གོ །དྲི་མཆོག་ནི་སྟོང་གསུམ་དུ་དྲི་ངད་ལྡང་བའི་དྲིས་བསྒོས་པའི་ཆུ་ལ་སོགས་པ་རྣམས་
སོ༑ །ཕྱེ་མ་ཕུར་མ་ནི་སྤོས་ཞིམ་པོའི་ཕྱེ་མ་གཏོར་བ། བདུག་ཏུ་རུང་བའི་ཐུམ་པོར་བྱས་པའམ་དཀྱིལ་
འཁོར་བྲིས་པའི་ཚོན་ཕྱེ་སྤེལ་བའི་རིམ་པ་རྒྱ་དང་རྔམས་རི་རབ་དང་མཉམ་པའོ། །བཀོད་པ་ནི་གོང་མ་
ཀུན་གྱི་མཐར་སྦྱོར་བ་སྟེ་ཕལ་ཆེ་བ་དང་སྤྲས་པ་དང་སྣ་ཚོགས་ལ་བྱའོ། བླ་ན་མེད་པའི་མཆོད་པ་ནི། མཆོད་
པ་གང་རྣམས་ཞེས་སོགས་ཚིགས་བཅད་གཅིག་སྟེ། བླ་ན་ཡོད་པ་ནི་འཇིག་རྟེན་པའི་མཆོད་པ་ཡིན་ལ་འདིར་
ནི་བྱང་ཆུབ་སེམས་དཔའ་ལ་སོགས་པའི་མཐུ་ཆེན་རྣམས་ཀྱིས་བཟང་དགུ་སྤྲུལ་པའོ། ཚིག་རྐང་ཐ་མ་གཉིས་
ནི་གོང་མ་དེ་གཉིས་མ་ཚང་བ་ཐམས་ཅད་ལ་སྦྱར་ཏེ་ཕྱག་དང་མཆོད་པ་དང་ཀུན་སློང་དང་ཡུལ་སྟོན་པའོ།
སྡིག་པ་བཤགས་པ་ནི། རང་གི་སྔར་བྱས་ཀྱི་སྡིག་པ་ལ་ཁོང་པར་དུག་སོང་བ་ལྟ་བུའི་འགྱོད་སེམས་དང་
ཕྱིན་ཆད་སྲོག་ལ་བབ་ཀྱང་མི་བྱ་སྙམ་པའི་སྡོམ་སེམས་ཡང་ཡང་བཏང་ལ་ལོང་བྱུང་ཚེ་སྡོམ་གསུམ་སོ་སོའི་
བཤགས་པ་ནི་མཚམས་སུ་བླ་མ་རྡོར་འཛིན་མ་བྱང་ཆུབ་ལྟུང་བཤགས་སོགས་སྟོབས་བཞིའི་བཤགས་སྡོམ་
གང་ལྕོགས་བྱ། དེ་ཡང་ཉེས་པ་སྔ་མ་ལ་འགྱོད་ཅིང་ཕྱི་མ་སྡོམ་པའི་སེམས་ཀྱིས་སྙིང་ཐག་པ་ནས་མ་བཤགས་
ན་རང་རྒྱུད་ཀྱི་ཡོན་ཏན་སྔར་མ་སྐྱེས་པ་གསར་དུ་མི་སྐྱེ། སྐྱེས་པ་རྣམས་ཀྱང་ཉམས་ནས་འགྲོ་ཞིང་རང་
གིས་སྔར་བྱས་ཀྱི་སྡིག་པ་ལ་ཁོང་པར་དུག་སོང་བ་ལྟ་བུའི་འགྱོད་སེམས་དང་ཕྱིན་ཆད་སྲོག་ལ་བབ་ཀྱང་
མི་བྱེད་སྙམ་པའི་སྡོམ་སེམས་སྙིང་ཐག་པ་ནས་བྱས་ན་རང་རྒྱུད་ཀྱི་ཡོན་ཏན་སྔར་མ་སྐྱེས་པ་རྣམས་གསར་
དུ་སྐྱེ། སྐྱེས་པ་རྣམས་གོང་འཕེལ་དུ་འགྲོ་བས་སྔོན་གྱི་སྐྱེས་བུ་དམ་པ་རྣམས་སྡིག་ལྟུང་བཤགས་པ་ལ་ཐུགས་
གཙིགས་ཤིན་ཏུ་ཆེ་སྟེ་ཇོ་བོ་བོད་དུ་འབྱོན་པའི་ལམ་ཁར་ཉེས་པ་ཕྲའུ་ཞིག་བྱུང་ཚོད་དུ་གདའ་བས་དེ་མ་ཐག་
ཆོད་པའི་སྣ་བསྐྱིལ། མཎྜལ་ཕུལ་བཤགས་པ་མཛད། དེ་གཤེགས་ཁོ་བོ་དེའི་འཕྲོལ་ཤི་ན་ངན་འགྲོར་སྐྱེ་
གསུངས་ནས་དེ་བཞིན་དུ་གར་འབྱོན་དུ་ཤིང་གི་མཆོད་རྟེན་ཞིག་བསྣམས་ནས་འཕྲལ་དུ་བཤགས་བསྡམས་
མཛད་ནས་སྡིག་ལྟུང་དང་ཞག་ཏུ་མི་འགྲོགས་པ་ཡིན་གསུངས་པ་དང་། རྗེ་རིན་པོ་ཆེས་ཀྱང་དང་པོར་ཆོས་



298 ལམ་རིམ་དམར་ཁྲིད་མྱུར་ལམ།
ལུང་དགོན་པར་ཐུགས་དམ་ཤིན་ཏུ་འཕེལ་བའི་སྐབས་ཤིག་ཏུ་བསག་སྦྱང་ལ་ཤིན་ཏུ་འགྲུས་པར་མཛད་ནས་
ཀླུ་དབང་རྒྱལ་པོ་ཐོག་མར་ཞལ་གཟིགས། དེ་ནས་སངས་རྒྱས་སུམ་ཅུ་སོ་ལྔ་ཞལ་གཟིགས་པ་སོགས་བྱུང་
བས་རང་རེ་རྣམས་ཀྱང་སྔོན་གྱི་སྐྱེས་བུ་དམ་པདེ་རྣམས་ཀྱི་རྗེས་སུ་འབྲངས་ནས་སློབ་དགོས་པ་ཡིན། བཟང་
སྤྱོད་ནས་འབྱུང་བ་ལྟར་བྱེད་ན། འདོད་ཆགས་ཞེས་སོགས་ཚིགས་བཅད་གཅིག་སྟེ། རྒྱུ་དུག་གསུམ་ལ་
བརྟེན་ནས་གཞི་ལུས་ལ་སོགས་པ་གསུམ་གྱི་རང་བཞིན་ནི་བདག་གིས་བགྱིས་པ་སྟེ་དེ་ཡང་རང་གིས་དངོས་
སུ་བྱས་པ་དང་། གཞན་བྱེད་དུ་བཅུག་པ་དང༌། གཞན་གྱིས་བྱས་པ་ལ་རྗེས་སུ་ཡི་རང་བའོ། དེ་དག་
ཐམས་ཅད་སྤྱིར་བསྡུས་པ་ནི་ཅི་མཆིས་པ་ཞེས་པ་སྟེ། དེ་དག་གཉིས་དམིགས་དྲན་ནས་སྔ་མ་འགྱོད་ཅིང་
ཕྱི་མ་ལ་སྡོམ་པའི་སེམས་ཀྱིས་སྙིང་ཐག་པ་ནས་བཤགས་ན་སྔར་བྱས་འཕེལ་བ་འཆད་ཅིང་ཕྱི་མ་རྣམས་
འཕྲོ་འཆད་དོ། ཉེས་པ་ལས་སླར་ལྡོག་པའི་སྡོམ་སེམས་དྲག་པོ་མེད་ན་མི་འཆབ་བོ་མི་སྦེད་དོ། སླན་ཆད་
ཀྱང་གཅོད་ཅིང་སྡོམ་པར་བགྱིའོ་ཞེས་བརྗོད་ཀྱང་སྡིག་པ་མི་འཛད་པའི་སྟེང་དུ་རྫུན་སྨྲས་པའི་ཉེས་པ་འབྱུང་
བར་འདུལ་བརྒྱ་ཆེར་འགྲེལ་ལས་གསུངས། དེས་ན་ཉེས་པ་སྤོང་སླ་བ་རྣམས་ནི་དུས་ཡུན་རིང་པོའི་བར་
དུ་སྤོང་སྙམ་པ་དང་སྤོང་དཀའ་བ་རྣམས་ཀྱང་ཐ་ན་ཉིན་ཞག་གཅིག་གི་ཡུན་ཙམ་དུ་སྤོང་སྙམ་པའི་སྡོམ་སེམས་
མང་དུ་བྱས་ན་ཉེས་པ་ལས་སླར་ལྡོག་པའི་སྟོབས་ཀྱི་དོན་ཚང་བའི་གནད་ཡོད་པ་ཡིན་གསུང༌། རྗེས་སུ་
ཡི་རང་ནི་རང་གཞན་སྐྱེ་འཕགས་ཐམས་ཅད་ཀྱིས་དུས་གསུམ་དུ་བསགས་པའི་དགེ་བ་ལ་ང་རྒྱལ་དང་རློམ་
སེམས་ལྟ་བུ་མ་ཡིན་པར་སྙིང་ཐག་པ་ནས་དགའ་བ་བསྐྱེད་ན་སྔོན་བྱས་པའི་དགེ་བ་ཐམས་ཅད་གོང་ནས་
གོང་དུ་འཕེལ་བར་འགྱུར་ཏེ། འདུལ་བ་ལུང་ལས། རྒྱལ་པོ་གསལ་རྒྱལ་གྱིས་སྟོན་པ་འཁོར་བཅས་ལ་
བསྙེན་བཀུར་བྱས་པ་ལས་དབུལ་པོ་དེས་བས་རྗེས་སུ་ཡི་རང་བྱས་པ་དགེ་བ་ཆེ་བར་ཐོབ་གསུངས་པ་དང་
འདི་ལ་དགོངས་ནས། རྗེ་རིན་པོ་ཆས། འབད་པ་ཆུང་ངུས་རླབས་ཆེན་ཞེས་སོགས་གསུངས་པ་ཡིན།
དགེ་བ་བྱས་པ་ལ་ང་རྒྱལ་རློམ་སེམས་ལྟ་བུ་བྱས་ན་དགེ་བ་མི་འཕེལ་བའི་སྟེང་དུ་ཆུད་འཛའ་བར་འགྱུར་
བ་ཡིན་ཏེ། བསླབ་བཏུས་ཀྱི་དགེ་བ་བསྲུང་བའི་སྐབས་སུ། རང་དོན་རྣམ་སྨིན་སྲེད་སྤངས་པས། དགེ་



ལམ་རིམ་དམར་ཁྲིད་སྒྱུར་ལམ། 299
བ་ཀུན་ཏུ་བསྲུང་བར་འགྱུར། འགྱོད་པར་ཡང་ནི་མི་བྱ་ཞིང༌། །བྱས་པར་གྱུར་ཀྱང་བསྒྲག་མི་བྱ། །ཞེས་
གསུངས་པའི་ཕྱིར། མདོར་ན་ཕྱོགས་བཅུའི་རྒྱལ་བ་ཞེས་སོགས་ཚིགས་བཅད་གཅིག་སྟེ་གང་ཟག་ལྔ་པོ་
དེའི་དགེ་བའི་ཕན་ཡོན་དྲན་ནས་དགའ་བ་བསྒོམ་པའོ། ཆོས་འཁོར་བསྐོར་བར་བསྐུལ་བ་ནི། གང་རྣམས་
ཕྱོགས་བཅུའི་ཞེས་སོགས་ཚིགས་བཅད་གཅིག་སྟེ། རང་གི་ལུས་ཞིང་གི་རྡུལ་ཕྲ་རབ་དང་གྲངས་མཉམ་
པར་སྤྲུལ་ནས་འཇིག་རྟེན་གྱི་ཁམས་དག་ན་མངོན་པར་རྫོགས་པར་སངས་རྒྱས་མ་ཐག་པ་ཆོས་ཀྱི་འཁོར་
ལོ་མི་བསྐོར་བར་ཅད་མི་གསུང་བའི་ཚུལ་གྱིས་བཞུགས་པ་རྣམས་ལ་འགྲོ་བ་རྣམས་ལ་ཕན་པ་དང་བདེ་བ་
བསྐྱེད་པའི་ཕྱིར་དུ་རང་གིས་གསེར་གྱི་འཁོར་ལོ་རྩིབས་སྟོང་དང་ལྡན་པ་རེ་རེ་ཕུལ་ནས་ཆོས་ཀྱི་འཁོར་
ལོ་བསྐོར་བར་གསོལ་བཏབ་པ་ལ་བརྟེན་ནས་དེ་དག་གིས་ཀྱང་ཆོས་ཀྱི་འཁོར་ལོ་བསྐོར་བར་ཞལ་གྱིས་བཞེས་
ནས་ཆོས་ཀྱི་འཁོར་ལོ་བསྐོར་བར་བསམ་པ་ནི། དེ་ནས་ལྷ་རྣམས་སྟོན་པའི་དྲུང་དུ་ལྷགས་ཞེས་པ་ནས།
ཆོས་ཀྱི་འཁོར་ལོ་དམ་པ་བསྐོར་དུ་གསོལ་ཞེས་པའི་བར་དང་འདྲ། དེ་ལྟར་ཆོས་ཀྱི་འཁོར་ལོ་བསྐོར་བར་
གསོལ་བ་བཏབ་པ་ལ་བརྟེན་ནས་རང་གིས་ཆོས་ཀྱིས་ཕོངས་པའི་ལས་བྱས་པ་དང་གཞན་གྱི་ཆོས་ཀྱི་བར་
ཆད་བྱས་པ་ལ་སོགས་པའི་སྡིག་པ་འདག་པར་འགྱུར་བ་ཡིན། །མྱ་ངན་ལས་མི་འདའ་བར་གསོལ་བ་འདེབས་
པ་ནི། མྱ་ངན་འདའ་སྟོན་ཞེས་སོགས་ཚིག་བཅད་གཅིག་སྟེ། ཕྱོགས་བཅུའི་ཞིང་ན་མྱ་ངན་ལས་འདའ་
ཚུལ་སྟོན་པ་རྣམས་ལ། འགྲོ་བ་རྣམས་ལ་ཕན་པ་དང་བདེ་བ་བསྐྱེད་པའི་ཕྱིར་དུ་རང་གི་ལུས་ཞིང་གི་རྡུལ་
ཕྲ་རབ་དང་གྲངས་མཉམ་པར་སྤྲུལ་ནས་བསྐལ་པའམ་བསྐལ་པ་ལས་ཀྱང་ལྷག་པར་མྱ་ངན་ལས་མི་འདའ་
བར་བཞུགས་པར་གསོལ་བ་འདེབས་པར་བསམས་ནས། མྱ་ངན་འདའ་སྟོན་ཞེས་སོགས་ཚིགས་བཅད་
གཅིག་བརྗོད། དེ་ཡང་རང་ལ་དངོས་སུ་ཆོས་ལེགས་པར་སྟོན་ནུས་པའི་བླ་མ་སོགས་ལ་བརྟན་བཞུགས་
ཡང་ཡང་ཕུལ་ན་རང་གི་ཚེ་སྒྲུབ་ཀྱི་ཡང་མཆོག་ཏུ་འགྱུར་པ་ཡིན། བསྔོ་བའི་ཡན་ལག་ནི། ཕྱག་འཚལ་
བ་དང་ཞེས་སོགས་ཚིགས་བཅད་གཅིག་སྟེ། གོང་གི་ཡན་ལག་དྲུག་གི་དགེ་བས་མཚོན་ནས་དགེ་བ་ཐམས་
ཅད་སེམས་ཅན་ཐམས་ཅད་དང་ཐུན་མོང་དུ་བྱས་ནས་རྫོགས་པའི་བྱང་ཆུབ་ཀྱི་རྒྱུར་འདུན་པ་དྲག་པོས་



300 ལམ་རིམ་དམར་ཁྲིད་རྒྱུར་ལམ།
བསྔོ་བར་བསམས་ནས། ཕྱག་འཚལ་བ་དང་ཞེས་སོགས་ཚིགས་བཅད་གཅིག་བརྗོད། དེ་ཡང་སེམས་
ཅན་ཐམས་ཅད་ཀྱི་དོན་དུ་དགེ་རྩ་རྣམས་བླ་ན་མེད་པ་རྫོགས་པའི་བྱང་ཆུབ་ཀྱི་རྒྱུར་བསྔོས་ནས། སེམས་
ཅན་རེ་རེའི་སྟེང་ནས་དགེ་རྩ་ཁབ་ཀྱི་རྩེ་མོ་ཙམ་ལས་མི་བྱུང་ཡང་དགེ་རྩ་ཤིན་ཏུ་སྟོབས་ཆེ་བས་བྱང་ཆུབ་
མ་ཐོབ་ཀྱི་བར་དུ་མི་འཛད་པ་ཡིན་ཏེ། བློ་གྲོས་རྒྱ་མཚོས་ཞུས་པའི་མདོ་ལས། ཇི་ལྟར་རྒྱ་མཚོ་ཆེ་ནང་
ཆུ་ཐིགས་ལྷུང་། །རྒྱ་མཚོ་མ་ཟད་བར་དུ་དེ་མི་འཛད། དེ་བཞིན་བྱང་ཆུབ་རྒྱུར་བསྔོས་དགེ་བ་ཡང་། བྱང་
ཆུབ་མ་ཐོབ་བར་དུ་དེ་མི་འཛད། །ཅེས་གསུངས་པའི་ཕྱིར། དཔེར་ན་རྒྱལ་པོ་ཆེན་པོའི་བང་མཛོད་ལ་
ཇི་ཙམ་ལོངས་སྤྱོད་ཀྱང་མི་ཟད་པ་དང་འདྲ། དེ་ནས་འོག་ནས་འབྱུང་བའི་འདོད་པའི་དོན་རྣམས་འགྲུབ་
པའི་ཕྱིར་དུ་མཎྜལ་འབུལ་བ་ནི། དཔེར་ན་རྒྱལ་པོ་ཞིག་ལ་དོན་འགང་ཆེ་བ་ཞིག་ཞུ་བའི་ཚེ་དང་པོར་འབུལ་
བ་ཆེན་པོ་ཞིག་བྱས་དེ་ནས་དོན་འདི་འདྲ་ཞིག་གནང་དགོས་ཞེས་སྙན་དུ་གསོལ་བའམ་སྙན་འབུལ་ཞུ་བ་དང་
འདྲ༑ ༑མཎྜལ་དེ་ཡང་རབ་གསེར་དངུལ། འབྲིང་ཟངས་འཁར་བ། མ་འབྱོར་ན་ཡང་ཤིང་སོགས་
གང་ཡང་རུང་བ་ལ་འབྱུང་དང་དྲི་བཟང་གི་ཆུས་བྱུགས། ཚོམ་བུ་ཡང་དྲི་བཟང་གི་ཆུས་སྦགསཏེ། མཎྜལ་
ཆེ་རུ་ཡང་མ་སོང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཆུང་ངུ་ཡང་མ་སོང་བར། རབ་
བློས་ལྕོགས་ན་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་དང་། དེ་ལྟར་མ་ལྕོགས་
ན་རང་གཞན་གྱི་ལུས་ལོངས་སྤྱོད་གླིང་བཞི་རི་རབདགེ་རྩདང་བཅས་པ་ཐམས་ཅད་སྙིང་ཐག་པ་ནས་དམིགས་
པ་གསལ་བར་བྱས་ལ་མཎྜལ་ཕུལ་ནས། དོན་ཆེན་པོ་གསུམ་གྱི་སྒོ་ནས་གསོལ་བ་འདེབས་པ་ནི། བཤེས་
གཉེན་ལ་མ་གུས་པ་ནས་བཟུངས་ཏེ་བདག་གཉིས་སུ་མཚན་མར་འཛིན་པའི་བར་གྱི་ཕྱིན་ཅི་ལོག་གི་བློ་སྣ་
མཐའ་དག་འགགས་པ་དང་། བཤེས་གཉེན་ལ་གུས་པ་སོགས་ཕྱིན་ཅི་མ་ལོག་པའི་བློ་མཐའ་དག་བདེ་བླག་
ཏུ་སྐྱེ་བ་དང་། རྐྱེན་ཕྱི་ནང་གི་བར་གཅོད་ཐམས་ཅད་ཉེ་བར་ཞི་བར་བྱིན་གྱིས་བརླབ་ཏུ་གསོལ་ཞེས་གདུང་
ཤུགས་དྲག་པོས་གསོལ་བ་རྩེ་གཅིག་ཏུ་འདེབས། དེ་ནས་མདུན་གྱི་དྲིན་ཅན་རྩ་བའི་བླ་མ་དེ་ཉིད་ལ་དམིགས་
ནས༑ ༑དཔལ་ལྡན་རྩ་བའི་བླ་མ་རིན་པོ་ཆེ། བདག་གི་སྤྱི་བོར་པད་ཟླའི་གདན་བཞུགས་ལ། ཞེས་སོགས་



ལམ་རིམ་དམར་ཁྲིད་མྱུར་ལམ། 301
གསོལ་བ་འདེབས་པ་མན་ངག་བཞིན་རྒྱུད་དང་འདྲེས་ངེས་པ་བྱ། དེ་ནས་བླ་མ་ཐུབ་པའི་དབང་པོའི་ཐུགས་
ཀ་ནས་འོད་ཟེར་འཕྲོས་ཏེ། མཐའ་སྐོར་ན་བཞུགས་པའི་ཞི་ཁྲོ་རབ་འབྱམས་ཐམས་ཅད་ལ་འཕོག་པས་
མཐའ་ནས་རིམ་གྱི་འོད་དུ་ཞུ་སྟེ་རྒྱ་ཆེན་སྤྱོད་བརྒྱུད་དང་། ཟབ་མོ་ལྟ་བརྒྱུད་ཀྱི་བླ་མ་རྣམས་ལ་ཐིམ། དེ་
རྣམས་ཀྱང་འོག་མ་འོག་མ་ནས་རིམ་གྱིས་ཞུ་སྟེ་རྒྱ་ཆེན་སྤྱོད་བརྒྱུད་བྱམས་པ་དང་ཟབ་མོ་ལྟ་བརྒྱུད་འཇམ་
དབྱངས་ལ་ཐིམ། ཉམས་ལན་བྱིན་རླབས་བརྒྱུད་པའི་བླ་མ་རྣམས་ཀྱང་རྡོ་རྗེ་འཆང་ལ་ཐིམ། ཆོས་འབྲེལ་
དངོས་ཐོབ་ཀྱི་བླ་མ་རྣམས་ཀྱང་དྲིན་ཅན་རྩ་བའི་བླ་མ་ལ་ཐིམ། རེ་ཞིག་ལྔ་པོ་དེ་ལ་གསལ་སྣང་འདོན། དེ་
ནས་བྱམས་འཇམ་དབྱངས་གཉིས་ཐུབ་དབང་ལ་ཐིམ་ཞིང་གདན་པད་ཟླ་གཉིས་ཀྱང་ཐུབ་པའི་སེང་ཁྲི་ལ་
ཐིམ༑ ༑དེ་ནས་དྲིན་ཅན་རྩ་བའི་བླ་མ་ཡང་འོད་དུ་ཞུ་ནས་ཐུབ་པའི་དབང་པོའི་ཐུགས་ཀར་ཐིམ། རྡོ་རྗེ་
འཆང་ཡང་བླ་མ་ཐུབ་པའི་དབང་པོའི་སྤྱི་བོ་ནས་བྱོན་ནས་ཐུགས་ཀར་ཡེ་ཤེས་སེམས་དཔའི་ཚུལ་གྱིས་བཞུགས་
པར་བསམ་ཞིང་དེ་ལ་ཐུབ་དབང་རྡོ་རྗེ་འཆང་གསུང་བ་ཡིན། སེང་ཁྲི་པད་ཟླའི་གདན་གཉིས་ཀྱང་ཐུབ་
པའི་དབང་པོའི་སེང་ཁྲི་པད་ཟླར་ཐིམ། དེ་ནས་ཡང་རེ་ཞིག་ཐུབ་དབང་རྡོ་རྗེ་འཆང་དེ་ཉིད་ལ་གསལ་སྣང་
འདོན༑ ༑ཐུབ་པའི་དབང་པོ་དེ་ཉིད་ཀྱང་རང་གི་སྤྱི་བོའི་དྲིན་ཅན་རྩ་བའི་བླ་མ་དེ་ཉིད་ལ་ཐིམ་པས། རང་
གི་སྤྱི་བོར་སེང་ཁྲི་པད་ཟླ་ཉི་མའི་དཀྱིལ་འཁོར་གྱི་གདན་ལ་ངོ་བོ་དྲིན་ཅན་རྩ་བའི་བླ་མ་ཡིན་པ་ལ་རྣམ་པ་
རྒྱལ་བ་ཤཱཀྱ་ཐུབ་པ་སྐུ་མདོག་གསེར་བཙོ་མ་ལྟ་བུ་དབུ་གཙུག་ཏོར་དང་ལྡན་པ། ཞལ་གཅིག་ཕྱག་གཉིས་
གཡས་ས་གནོན་དང་། གཡོན་མཉམ་གཞག་གི་སྟེང་ན་བདུད་རྩིས་གང་བའི་ལྷུང་བཟེད་བསྣམས་པ། སྐུ་
ལ་ཆོས་གོས་ངུར་སྨྲིག་གི་མདོག་ཅན་གསུམ་མཛེས་པར་གསོལ་བ། མཚན་དཔེས་བརྒྱན་པའི་དྭངས་གསལ་
འོད་ཀྱི་རང་བཞིན་ཅན། སྐུ་ལས་སྐྱེས་པའི་འོད་ཀྱི་ཕུང་པོའི་དབུས་ན་ཞབས་གཉིས་རྡོ་རྗེ་སྐྱིལ་ཀྲུང་གིས་
བཞུགས་པ་ལ་དམིགས་ནས། ཡན་ལག་བདུན་པ་མཎྜལ་དང་བཅས་པ་མདོར་བསྡུས་དབུལ་ཞིང་གསོལ་
བ་གདབ་པ་ནི། ཕུན་ཚོགས་དགེ་ལེགས་བྱེ་བས་བསྐྲུན་པའི་སྐུ། ཞེས་སོགས་ཚིགས་བཅད་གཅིག་གིས་
ཕྱག་འཚལ་བ་དང་། དངོས་བཤམས་ཡིད་སྤྲུལ་མཆོད་པ་མ་ལུས་འབུལ། ཞེས་པ་ནས། བྱང་ཆུབ་



302 ལམ་རིམ་དམར་ཁྲིད་སྒྱུར་ལམ།
ཆེན་པོར་བསྔོ་ཞེས་པའི་བར་དང་། གླིང་བཞི་ཉི་ཟླ་རི་རབ་རིན་ཆེན་བདུན། རིན་ཆེན་མཎྜལ་ཀུན་བཟང་
མཆོད་པའི་ཚོགས། བླ་མ་ཡི་དམ་དཀོན་མཆོག་གསུམ་ལ་འབུལ། །ཐུགས་རྗེས་བཞེས་ནས་བྱིན་གྱིས་
བརླབ་ཏུ་གསོལ། སྐུ་བཞིའི་བདག་ཉིད་བླ་མ་ལྷག་པའི་ལྟ། །ཐུབ་དབང་རྡོ་རྗེ་འཆང་ལ་གསོལ་བ་འདེབས།
སྒྲིབ་བྲལ་ཆོས་སྐུའི་བདག་ཉིད་བླ་མ་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །བདེ་ཆེན་ལོངས་
སྐུའི་བདག་ཉིད་བླ་མ་ལྷ། །ཐུབ་དབངx དམ་ཆོས་ཀུན་འདུས་x ཐུབ་དབང་x དགེ་འདུནx ཐུབ་
དབངx མཁའ་འགྲོ་ཐུབ་དབང་xཆོས་སྐྱོང་xཐུབ་དབང་x སྐྱབས་གནས་ཀུན་འདུས་བླ་མ་ལྷག་པའི་
ལྷ༑ ༑ཐུབ་དབང་རྡོ་རྗེ་འཆང་ལ་གསོལ་བ་འདེབས། །བདག་དང་མ་སེམས་ཅན་ཐམས་ཅད་འཁོར་བར་
སྐྱེས་ནས་ཡུན་རིང་ལ་ཤུགས་དྲག་པའི་སྡུག་བསྔལ་སྣ་ཚོགས་མྱོང་བ་འདི་དགེ་བའི་བཤེས་གཉེན་བསམ་
སྦྱོར་གཉིས་ཀྱིས་ཚུལ་བཞིན་དུ་མ་བསྟེན་པས་ལན་འདུག་པས། དེ་བདག་དང་མ་སེམས་ཅན་ཐམས་ཅད་
ཀྱིས་དགེ་བའི་བཤེས་གཉེན་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་དུ་བསྟེན་ནུས་པར་བླ་མ་ལྷས་བྱིན་
གྱིས་བརླབ་ཏུ་གསོལ་ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་
བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་ཐོག་མ་མེད་
པ་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་དགེ་བའི་བཤེས་གཉེན་བསམ་སྦྱོར་གཉིས་
ཀྱིས་ཚུལ་བཞིན་དུ་བསྟེན་པ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་བྱང་ཞིང་དག་
ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་
ཅད་འཕེལ་ཞིང་རྒྱས། ཁྱད་པར་དུ་ཡང་དགེ་བའི་བཤེས་གཉེན་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་
དུ་བསྟེན་ནུས་པའི་རྟོགས་པ་ཁྱད་པར་ཅན་རང་གཞན་སེམས་ཅན་ཐམས་ཅད་ཀྱི་རྒྱུད་ལ་སྐྱེས་པར་བསམ།
གཉིས་པ་དངོས་གཞི་ལ་བཞི། བཤེས་གཉེན་བསྟེན་པའི་ཕན་ཡོན། མ་བསྟེན་པའི་ཉེས་དམིགས། བསམ་
པས་བསྟེན་ཚུལ། སྦྱོར་བས་བསྟེན་ཚུལ་ལོ། དང་པོ་བཤེས་གཉེན་བསྟེན་པའི་ཕན་ཡོན་ནི་བླ་མ་ཐུབ་པའི་
དབང་པོའི་ཐུགས་ཀ་ནས་རང་ལ་དངོས་སུ་ཆོས་འབྲེལ་ཡོད་པའི་བླ་མ་རྣམས་སྤྲོས་ཏེ་མདུན་གྱི་ནམ་མཁར་



ལམ་རིམ་དམར་ཁྲིད་རྒྱུར་ལམ། 303
བཞུགས་པར་དམིགས་ནས་འདི་ལྟར་བསམ་སྟེ། བཤེས་གཉེན་བསྟེན་པས་སངས་རྒྱས་ཀྱི་གོ་འཕང་ལ་
ཉེ་བ་དང་། རྒྱལ་བ་རྣམས་དགྱེས་པ་དང་། དགེ་བའི་བཤེས་གཉེན་གྱིས་མི་ཕོངས་པ་དང་། ངན་འགྲོར་
མི་ལྟུང་བ་དང་། ལས་ངན་པ་དང་ཉོན་མོངས་པས་ཐུབ་པར་དཀའ་བ་དང་། བྱང་སེམས་ཀྱི་སྤྱོད་པ་དང་
མི་འགལ་ཞིང་དེ་ལ་དྲན་པ་དང་ལྡན་པས་ཡོན་ཏན་གྱི་ཚོགས་ཀྱིས་ཇེ་མཐོ་ཇེ་མཐོར་འགྱུར་བ་དང་། གནས་
སྐབས་དང་མཐར་ཐུག་གི་དོན་ཐམས་ཅད་འགྲུབ་པར་གསུངས་པ་དང་། གཞན་ཡང་བཤེས་གཉེན་བསྙེན་
བཀུར་བས་ནི་ངན་འགྲོ་མྱོང་བའི་ལས་རྣམས་ཚེ་འདི་ལ་ལུས་སེམས་ལ་གནོད་པ་ཕྲ་མོ་ཙམ་མམ་རྨི་ལམ་
དུ་མྱོང་བས་ཀྱང་ལས་དེ་འདྲོངས་ནས་ཟད་པར་འགྱུར་བ་དང་། སངས་རྒྱས་དཔག་ཏུ་མེད་པ་ལ་ཡོན་
ཕུལ་བ་སོགས་ཀྱི་དགེ་རྩ་རྣམས་ཟིལ་གྱིས་གནོན་པ་སོགས་ཀྱི་ཕན་ཡོན་དཔག་ཏུ་མེད་པ་གསུངས་སོ། །དེ་
ཡང་བཤེས་གཉེན་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་དུ་བསྟེན་པས་སངས་རྒྱས་ཀྱི་གོ་འཕང་ལ་ཉེ་
བར་འགྱུར་ཏེ། མགོན་པོ་ཀླུ་སྒྲུབ་ཀྱིས་རིམ་ལྔར། མཆོད་པ་ཐམས་ཅད་ཡོངས་སྤངས་ནས། བླ་མ་
མཆོད་པ་ཡང་དག་བརྩམ། དེ་མཉེས་པས་ནི་ཀུན་མཁྱེན་གྱི། ཡེ་ཤེས་མཆོག་དེ་ཐོབ་པར་འགྱུར། ཞེས་
གསུངས་པའི་ཕྱིར། རྒྱལ་བ་རྣམས་དགྱེས་པར་འགྱུར་བ་ཡིན་ཏེ། རང་གིས་དམ་ཚིག་དང་སྡོམ་པ་ཚུལ་
བཞིན་དུ་མ་བསྲུངས་པར་སངས་རྒྱས་བྱང་སེམས་རྣམས་ལ་མཆོད་པ་ཕུལ་ན་མཆོད་པ་ཕུལ་བ་ཙམ་གྱི་ཕན་
ཡོན་ཡོད་ཀྱང་སངས་རྒྱས་དང་བྱང་སེམས་རྣམས་ཀྱིས་དགྱེས་བཞིན་དུ་བཞེས་པའི་ཕན་ཡོན་མི་འབྱུང་།
བླ་མ་གཅིག་ལ་བཤེས་གཉེན་བསྟེན་ཚུལ་ཚུལ་བཞིན་དུ་བྱས་ནས་བླ་མ་དེ་མཆོད་ན་སངས་རྒྱས་བྱང་སེམས་
ཐམས་ཅད་སྤྱན་མ་དྲངས་པར་ཡང་བྱོན་ཏེ་བླ་མ་དེའི་ལུས་ལ་བཞུགས་ནས་མཆོད་པ་ལེགས་པར་བཞེས་
པ་ཡིན་ཏེ། འཇམ་དཔལ་ཞལ་ལུང་ལས། འདི་ཡི་དོན་ལྡན་འགའ་ཞིག་ལ། ང་ནི་དེ་ཡི་ལུས་གནས་ཏེ།
སྒྲུབ་པོ་གཞན་ལ་མཆོད་པ་ལེན། །དེ་མཉེས་དེ་ཡིས་རང་གི་རྒྱུད། ལས་ཀྱི་སྒྲིབ་པ་དག་བྱེད་པའོ། །ཞེས་
གསུངས༑ ༑དགེ་བའི་བཤེས་གཉེན་གྱིས་མི་ཕོངས་པ་ཡང་ཡིན་ཏེ། པོ་ཏོ་བའི་བེའུ་བུམ་སྔོན་པོ་ལས།
དེ་བས་ཆོས་འབྲེལ་མ་བརྟགས་མང་མིན། །བརྟགས་ནས་བཟུངས་ལ་བླ་མར་གུས་བྱ། །མ་འོངས་བླ་



304 ལམ་རིམ་དམར་ཁྲིད་སྒྱུར་ལབ།
མས་མི་ཕོངས་ཆོས་ཉིད། ལས་རྣམས་ཆུད་མི་ཟ་བ་ཡིན་ཕྱིར། ཞེས་གསུངས་པའི་ཕྱིར། ལས་ངན་པ་
དང་ཉོན་མོངས་བས་ཐུབ་པར་བཀའ་བ་དང་བྱང་སེམས་ཀྱི་སྤྱོད་པ་དང་མི་འགལ་ཞིང་དེ་ལ་དྲན་པ་དང་
ལྡན་པས་ཡོན་ཏན་གྱི་ཚོགས་ཀྱིས་ཇེ་མཐོ་ཇེ་མཐོར་འགྱུར་བ་ཡིན་ཏེ། རྗེ་བཙུན་ས་པཎ་གྱིས། བསྐལ་
བ་སྟོང་དུ་ཕ་རོལ་ཕྱིན་པའི་ཚུལ། །མགོ་དང་རྐང་ལག་བདོག་པ་གཏོང་བའི་ཚོགས་བླ་མའི་ལམ་འདིས་
སྐད་ཅིག་གཅིག་ལ་སྡུད། །རིམ་གྲོ་བྱས་ལ་དགའ་བ་སྒོམས་ཤིག་ཨང་། །ཞེས་གསུངས་པའི་ཕྱིར། གནས་
སྐབས་དང་མཐར་ཐུག་གི་དོན་ཐམས་ཅད་འགྲུབ་པར་གསུངས་པ་དང་། གཞན་ཡང་བཤེས་གཉེན་བསྙེན་
བཀུར་བས་ནི་ངན་འགྲོ་མྱོང་བའི་ལས་རྣམས་ཚེ་འདི་ལ་ལུས་སེམས་ལ་གནོད་པ་ཕྲ་མོ་ཙམ་མམ་རྨི་ལམ་
དུ་མྱོང་བས་ཀྱང་ལས་དེ་འདྲོངས་ནས་ཟད་པར་འགྱུར་བ་ཡིན་ཏེ། སྡོང་པོ་བཀོད་པའི་མོད་ལས། རིགས་
ཀྱི་བུ་དགེ་བའི་བཤེས་གཉེན་གྱིས་ཡོངས་སུ་བཟུང་བའི་བྱང་ཆུབ་སེམས་ནི་ངན་འགྲོར་མི་ལྟུང་ངོ་། དགེ་
བའི་བཤེས་གཉེན་གྱིས་ཡང་དག་པར་བཟུང་པའི་བྱང་ཆུབ་སེམས་དཔའ་ནི་ལས་དང་ཉོན་མོངས་པས་ཐུབ་
པར་དཀའ་བ་ཡིན་ནོ། ཞེས་གསུངས། སངས་རྒྱས་དཔག་ཏུ་མེད་པ་ལ་ཡོན་ཕུལ་བ་སོགས་ཀྱི་དགེ་རྩ་
རྣམས་ཟིལ་གྱིས་གནོན་པ་སོགས་ཀྱི་ཕན་ཡོན་ཤིན་ཏུ་ཆེ་བར་གསུངས་ཏེ། སཾ་བུ་ཊའི་རྒྱུད་ལས། གང་
ཕྱིར་ཕྱོགས་བཅུའི་སངས་རྒྱས་དང་། བྱང་ཆུབ་སེམས་དཔའི་བསོད་ནམས་བས། སློབ་དཔོན་བ་སྤུའི་
ཁུང་གཅིག་མཆོག །དེ་ཕྱིར་སློབ་དཔོན་མཆོད་བྱེད་པ། །སངས་རྒྱས་བྱང་ཆུབ་སེམས་དཔའ་གཟིགས།
ཞེས་གསུངས། གཉིས་པ་མ་བསྟེན་པའི་ཉེས་དམིགས་ནི། བཤེས་གཉེན་དུ་བྱས་ནས་བསྟེན་ཚུལ་ལོག་
ན་ནི་ཚེ་འདིར་ནང་དང་གདོན་དུ་མས་འཚེ་བ་དང་། ཕྱིར་མར་ངན་འགྲོའི་སྡུག་བསྔལ་དཔག་ཏུ་མེད་པ་
མྱོང་བར་འགྱུར་ཏེ། ལྔ་བཅུ་པ་ལས། དེ་འདྲའི་མགོན་ལ་བསམས་བྱས་ནས། སློབ་མར་གྱུར་པས་
བརྙས་ན་ནི། །སངས་རྒྱས་ཐམས་ཅད་བརྙས་པས་ན། དེས་ནི་རྟག་ཏུ་སྡུག་བསྔལ་འཐོབ། ཅེས་སོགས་
དང་༑ ༑དགྲ་ནག་གི་དཀའ་འགྲེལ་དུ་དྲངས་པ་ལས། ཚིགས་བཅད་གཅིག་ཙམ་ཉན་པ་ལ། གང་གིས་
བླ་མར་མི་འཛིན་པ། །ཁྱི་ཡི་སྐྱེ་གནས་བརྒྱར་སྐྱེས་ནས། སྨེ་ཤ་ཅན་དུ་སྐྱེ་བར་འགྱུར། ཞེས་དང་། གཞན་



ལམ་རིམ་དམར་ཁྲིད་རྒྱུར་ལམ། 305
ཡང་ལག་ན་རྡོ་རྗེ་དབང་བསྐུར་བའི་རྒྱུད་ལས། བཅོམ་ལྡན་འདས་གང་དག་སློབ་དཔོན་ལ་བརྙས་པ་བགྱིད་
པ་དག་གི་རྣམ་པར་སྨིན་པ་ཇི་ལྟ་བུ་ལགས། བཅོམ་ལྡན་འདས་ཀྱིས་བཀའ་སྩལ་བ། ལག་ན་རྡོ་རྗེ་ལྷ་དང་
བཅས་པའི་འཇིག་རྟེན་ཐམས་ཅད་སྐྲག་པར་འགྱུར་གྱིས་དེ་སྐད་མ་སྨྲ་ཞིག །གསང་བའི་བདག་པོ་འོན་
ཀྱང་ཅུང་ཞིག་བརྗོད་པར་བྱ་སྟེ། དཔའ་བོས་སྒྲིམས་ཏེ་དེ་ཉོན་ཅིག །མཚམས་མེད་ལ་སོགས་མི་བཟད་
པ༑ ༑དམྱལ་བ་གང་དག་ངས་བཤད་པ། །དེ་རྣམས་ཀྱི་ནི་གནས་སུ་བརྗོད། དེར་ནི་བསྐལ་པ་མཐའ་
ཡས་སོ། དེ་ལྟ་བས་ན་རྣམ་ཀུན་ཏུ་ནམ་ཡང་སློབ་དཔོན་བརྙས་མི་བྱ། །ཞེས་དང་། སངས་རྒྱས་མཉམ་
སྦྱོར་ལས། སློབ་དཔོན་ལ་ནི་སྨོད་པ་དག །རྨི་ལམ་དུ་ཡང་མཐོང་མི་བྱ། །ཞེས་དང༌། རྗེ་རིན་པོ་ཆེས།
བླ་མ་ལ་བརྙས་སྨོད་སོགས་ལ་ཅི་ཡང་མི་འཛེམ་པར་ཐོས་བསམ་སྒོམ་གསུམ་ལ་འབད་པ་སྐད་བྱེད་པ་དག་
ནི་ངན་འགྲོའི་སྒོ་འབྱེད་པ་རང་ཡིན་ཏེ། རྡོ་རྗེ་སྙིང་པོ་རྒྱན་གྱི་རྒྱུད་ལས། གང་གིས་སློབ་དཔོན་ཡང་དག་
སྨད༑ ༑དེ་ཡིས་རྒྱུད་ཀུན་སྒྲུབ་པའི་མཆོག །གཉིས་དང་འདུ་འཛི་རྣམ་སྤངས་ཏེ། བསྐལ་པ་སྟོང་དུ་
ལེགས་བསྒྲུབས་ཀྱང་། དམྱལ་སོགས་སྒྲུབ་པར་བྱེད་པའོ། ཞེས་གསུངས་པའི་ཕྱིར། གཞན་ཡང་མཚམས་
མེད་ཀྱི་ལས་བྱེད་པ་དང༌། ཆོས་སྤོང་དང་སོ་ཐར་གྱི་ཕམ་པ་བཞི་ལ་སོགས་པ་སྡིག་པ་ཆེན་པོ་བྱེད་པས་
ཀྱང་རྡོ་རྗེ་ཐེག་པ་འདི་ལ་མཆོག་འགྲུབ་ཀྱང་། སྙིང་ནས་སློབ་དཔོན་སྨོད་པས་ནི་བསྐལ་བ་སྟོང་གི་བར་
དུ་བསྒྲུབས་ཀྱང་འགྲུབ་པར་མི་འགྱུར་ལ། དེའི་གྲོགས་ཀྱིས་ཀྱང་མི་འགྲུབ་པར་གསུངས་ཏེ། དེ་ལྟར་
ཡང་འདུས་པའི་རྩ་རྒྱུད་ལས། སེམས་ཅན་མཚམས་མེད་བྱེད་པ་དང་། སྡིག་པ་ཆེན་པོ་བྱེད་པས་ཀྱང་།
རྡོ་རྗེ་ཐེག་པ་རྒྱ་མཚོ་ཆེ། །ཐེག་པ་མཆོག་ནི་འདི་ལ་འགྲུབ། སྙིང་ནས་སློབ་དཔོན་སྨོད་པ་ནི། བསྒྲུབས་
ཀྱང་འགྲུབ་པར་ཡོངས་མི་འགྱུར། ཞེས་དང་། དུས་འཁོར་རྩ་རྒྱུད་ལས། བླ་མ་ལ་ཁྲོས་སྐད་ཅིག་གྲངས།
བསྐལ་པར་བསགས་པའི་དགེ་བཅོམ་ནས། དེ་སྙེད་བསྐལ་པར་དམྱལ་སོགས་ཀྱི། སྡུག་བསྔལ་ཚོར་བ་
དྲག་པོ་མྱོང་། །ཞེས་བླ་མ་ལ་ཁོང་ཁྲོ་སྐད་ཅིག་མ་གཅིག་སྐྱེས་ནས་བསྐལ་བ་གཅིག་ཏུ་བསགས་པའི་དགེ་
རྩ་བཅོམ་ནས་བསྐལ་པ་གཅིག་གི་ཡུན་དུ་མནར་མེད་དུ་གནས་དགོས་པ་སོགས་བསྐལ་པ་བརྒྱའི་བར་ལ་རིགས་



306 ལམ་རིམ་དམར་ཁྲིད་མྱུར་ལམ།
འགྲེ། གཞན་ཡང་ཡོན་ཏན་མ་སྐྱེས་པ་རྣམས་མི་སྐྱེ་ལ་སྐྱེས་པ་རྣམས་ཀྱང་ཉམས་ནས་འགྲོ་ཞིང་། དེ་
ཡང་ལོ་རེ་རེ་བཞིན་ཟླ་བ་རེ་རེ་བཞིན་ཞག་རེ་རེ་བཞིན། ཐ་ན་ཉི་མའི་སྔ་དགོང་ཚུན་ཆད་དུ་ཉམས་ནས་
འགྲོ ༑འོ་ན་སློབ་དཔོན་ལ་སློབ་མས་ཇི་ལྟར་བལྟ་བར་བྱ་ཞེ་ན། ལག་ན་རྡོ་རྗེ་དབང་བསྐུར་བའི་རྒྱུད་ལས།
གསང་བ་པའི་བདག་པོ། སློབ་དཔོན་ལ་སློབ་མས་ཇི་ལྟར་བལྟ་བར་བྱ་ཞེ་ན། སངས་རྒྱས་བཅོམ་ལྡན་
འདས་ལ་ཇི་ལྟ་བ་དེ་བཞིན་དུའོ། ཞེས་གསུངས། མི་དགེ་བའི་བཤེས་གཉེན་དང་སྡིག་གྲོགས་བསྟེན་ནའང་
ཡོན་ཏན་འགྲིབ་ཅིང་སྐྱོན་འཕེལ་ནས་མི་འདོད་པ་བསྐྱེད་པས་རྣམ་པ་ཐམས་ཅད་དུ་སྤང་བར་བྱ་བར་གསུངས་
སོ༑ ༑འོ་ན་སྡིག་པའི་གྲོགས་དེ་གང་ལ་བྱ་སྙམ་ན། གང་དང་འགྲོགས་པས་བྱང་ཆུབ་ཀྱི་སེམས་ཀྱིས་
འཕངས་པའི་བསླབ་པ་གསུམ་གྱི་ཉམས་ལེན། ཐོས་བསམ་སྒོམ་གསུམ་ཉམས་པར་འགྱུར་བ་དེ་སྡིག་པའི་
གྲོགས་ཡིན་པར་ཤེས་པར་བྱ་སྟེ། བེའུ་བུམ་སྔོན་པོ་ལས། བྱང་ཆུབ་སེམས་ཀྱིས་འཕངས་པའི་བསླབ་
གསུམ༑ ༑གང་དུ་གནས་པས་འཕེལ་བ་དེ་ཡུལ། གང་དང་འགྲོགས་པས་འཕེལ་བ་དེ་གྲོགས། དེ་ལས་
བཟློག་པ་ཡུལ་དང་གྲོགས་མིན། ཞེས་དང་། རྒྱལ་སྲས་རིན་པོ་ཆེས། གང་དང་འགྲོགས་ན་ཉོན་མོངས་
འཕེལ་འགྱུར་ཞིང་། ཐོས་བསམ་སྒོམ་པའི་བྱ་བ་ཉམས་འགྱུར་ལ། བྱམས་དང་སྙིང་རྗེ་མེད་པར་སྒྱུར་
བྱེད་པའི། །གྲོགས་ངན་སྤོང་བ་རྒྱལ་སྲས་ལག་ལེན་ཡིན། །ཞེས་དང་། དམ་པ་གོང་མ་འགའི་ཞལ་
ནས༑ ༑ སྡིག་པའི་གྲོགས་པོ་ཡིན་ཟེར་ནས་གོས་སུ་རེ་ཏ་གྱོན་པ་ཞིག་མི་ཡོང་སྐད། ཤ་ཚ་བ་སྙིང་ཉེ་བ་
བཞིན་བྱེད། ཆ་རྐྱེན་དམ་དུམ་རེ་སྟེར། ཇ་སུན་འདྲ་བ་ལྡུད། ཐབས་ཀྱིས་དགེ་བའི་བཤེས་གཉེན་དང་
འབྲལ་བར་བྱེད། ཚེ་འདིའི་མདུན་མ་ལ་སྦྱོར་ན། ཕ་མ་ཡིན་ཡང་རུང་སྟེ་བདུད་ཡིན་པས་དེ་དང་རྒྱབ་
སྤྲོད་དགོས་པ་ཡིན་གསུང་། གཞན་ཡང་དྲན་པ་ཉེར་གཞག་ལས། འདོད་ཆགས་ཞེ་སྡང་དང་གཏི་མུག་
ཐམས་ཅད་ཀྱི་གཞིར་གྱུར་པ་ནི་སྡིག་པའི་གྲོགས་པོ་སྟེ་དེ་ནི་དུག་གི་སྡོང་པོ་ལྟ་བུའོ། ཞེས་དང་། མྱང་
འདིས་ལས། བྱང་ཆུབ་སེམས་དཔའ་གྲོགས་ངན་པ་ལ་འཇིགས་པ་ལྟར་གླང་པོ་ཆེ་མྱོས་པ་ལ་སོགས་པ་
ལ་ནི་མ་ཡིན་ཏེ་འདིས་ནི་ལུས་ཙམ་འཇིག་པར་བྱེད་ཀྱི་སྔ་མས་ནི་དགེ་བ་དང་སེམས་རྣམ་པར་དག་པ་གཉིས་



ལམ་རིམ་དམར་ཁྲིད་རྒྱུར་བབ། 307
ཀ་འཇིགས་པར་བྱེད་པའི་ཕྱིར། ཞེས་དང༌། ཚོམས་ལས། དད་པ་མེད་ཅིང་འཇུངས་པ་དང་། རྫུན་དུ་
སྨྲ་ཞིང་ཕྲག་དོག་ཅན། མཁས་པས་བཤེས་པར་མི་བྱ་ཞིང་། སྡིག་ཅན་མི་དང་འགྲོགས་མི་བྱ། །གལཏེ་
སྡིག་པ་བྱེད་པ་དང༌། སྡིག་མི་བྱེད་པས་བསྟེན་ན་ཡང་། སྡིག་པ་བྱེད་པར་དོགས་སྐྱེ་ཞིང་། །མི་སྙན་པ་
ཡང་འཕེལ་བར་འགྱུར། ཞེས་དང་། དགེ་བཤེས་སྟོན་པའི་ཞལ་ནས། ཐ་མ་ཞིག་གྲོགས་བཟང་པོ་དང་
འགྲོགས་ཀྱང་འབྲིང་ལས་མི་ཐེང་། ཁ་ཅིག་ཐ་མ་དང་འགྲོགས་ན་ཐ་མར་འགྲོ་བ་ལ་ཚེགས་མེད་གསུང་།
གསུམ་པ་བསམ་པས་བསྟེན་པ་ལ་གཉིས་ལས། དང་པོ་རྩ་བ་དད་པ་སྦྱང་བ་ནི། དགེ་བའི་བཤེས་གཉེན་
རྣམས་མདུན་དུ་གསལ་བར་དམིགས་ནས། བདག་གི་དགེ་བའི་བཤེས་གཉེན་འདི་རྣམས་སངས་རྒྱས་དངོས་
ཡིན་ཏེ། ཡང་དག་པར་རྫོགས་པའི་སངས་རྒྱས་ཀྱིས། རྒྱུད་སྡེ་རིན་པོ་ཆེ་རྣམས་སུ་རྒྱལ་བ་རྡོ་རྗེ་འཆང་
གིས་སྙིགས་མའི་དུས་སུ་དགེ་བའི་བཤེས་གཉེན་གྱི་སྐུའི་རྣམ་པར་བསྟན་ནས་སེམས་ཅན་གྱི་དོན་མཛད་པར་
གསུངས་པ་བཞིན་དུ་བདག་གི་དགེ་བའི་བཤེས་གཉེན་འདི་རྣམས་སངས་རྒྱས་དངོས་རང་ཡིན་སྙམ་དུ་བསམ།
འོ་ན་རྒྱུད་སྡེ་རྣམས་སུ་རྒྱལ་བ་རྡོ་རྗེ་འཆང་གིས་སྙིགས་མའི་དུས་སུ་དགེ་བའི་བཤེས་གཉེན་གྱི་སྐུའི་རྣམ་
པར་བསྟན་ནས་སེམས་ཅན་གྱི་དོན་མཛད་པར་གསུངས་པ་ཇི་ལྟར་ཡིན་ཞེ་ན། དེ་ལྟར་གསུངས་ཏེ། ཀྱི་
རྡོར་ལས། ཕྱི་མའི་དུས་སུ་གྱུར་པ་ན། ང་ཉིད་སློབ་དཔོན་གཟུགས་ཀྱི་སྐུ། ཞེས་དང་། གུར་ལས།
གང་ཉིད་རྡོ་རྗེ་སེམས་དཔའ་ཞེས། དེ་ཉིད་སློབ་དཔོན་གཟུགས་སུ་འཛིན། སེམས་ཅན་ཕན་གདགས་དམིགས་
ནས་ནི། །ཐ་མལ་བ་ཡི་གཟུགས་སུ་གནས། ཞེས་དང་། གཞན་ཡང་། ལྔ་བརྒྱ་ཐ་མར་གྱུར་པ་ན། དེ་
ཉིད་སློབ་དཔོན་གཟུགས་སུ་འཛིན། ང་ཡིན་སྙམ་དུ་ཡིད་བྱོས་ལ། །དེ་ཚེ་དེ་ལ་གུས་པ་བསྐྱེད། ཅེས་
དང་༑ རྣམ་འོངས་ཐ་མའི་དུས་སུ་ནི། ང་ནི་བྱིས་པའི་གཟུགས་དང་ནི། སྣ་ཚོགས་ཐབས་ཀྱིས་གཟུགས་
སུ་སྟོན། ཞེས་དང༌། སློབ་དཔོན་དང་ནི་རྡོ་རྗེ་འཛིན། ཐ་དད་པར་ནི་མི་བརྟག་གོ །ཞེས་བླ་མ་དང་རྡོ་རྗེ་
འཆང་དབྱེར་མེད་དུ་བལྟ་དགོས་པ་ལ་བླ་མ་ལས་ལྷག་པའི་རྡོ་རྗེ་འཆང་ཞིག་ཡོད་པར་འདོད་ན་ནི་གང་ཟག་
དེའི་རྒྱུད་ལ་དངོས་གྲུབ་གང་ཡང་མི་འཐོབ་སྟེ། བྱ་ཡུལ་པ་ནས་བརྒྱུད་པའི་ལམ་རིམ་ལས། དེ་ཡང་བླ་



308
ལམ་རིམ་དམར་ཁྲིད་རྒྱུར་ལམ་
མ་ལས་ལྷག་པའི་རྡོ་རྗེ་འཆང་ངམ་ཡིད་དམ་གྱི་ལྷ་ཞིག་ལོགས་སུ་ཡོད་པར་འདོད་ན་ནི། གང་ཟག་དེའི་
རྒྱུད་ལ་དངོས་གྲུབ་གང་ཡང་མི་འཐོབ་བོ་ཞེས་དང༌། མར་པས་ནཱ་རོའི་དྲུང་དུ་གཟིམས་པའི་ཐོ་རངས་
པཎ་ཆེན་ནཱ་རོ་པས་ནམ་མཁའ་ལ་ཡི་དམ་དགྱེས་པ་རྡོ་རྗེ་རྟེན་དང་བརྟེན་པར་བཅས་པའི་དཀྱིལ་འཁོར་སྤྲུལ་
ནས་བུ་མར་སྟོན་ཆོས་ཀྱི་བློ་གྲོས་མཉམ་པར་ཡར་ལ་ལོངས་དང་ནམ་མཁའ་ལ་ཁྱེད་རང་གི་ཡི་དམ་དགྱེས་
པ་རྡོ་རྗེ་རྟེན་དང་བརྟེན་པར་བཅས་པའི་དཀྱིལ་འཁོར་ཡང་ཕེབས་འདུག །ཁྱོད་ང་ལ་ཕྱག་འཚལ་ལམ་
ཡིདམ་ལ་ཕྱག་འཚལ་གསུངས་པས། མར་པས་ཡི་དམ་དགྱེས་པ་རྡོ་རྗེ་རྟེན་དང་བརྟེན་པར་བཅས་པ་ལ་
ཕྱག་འཚལ་བས། ནཱ་རོའི་ཞལ་ནས། བླ་མ་མེད་པའི་གོང་རོལ་ན། སངས་རྒྱས་བྱ་བའི་མིང་ཡང་མེད།
བསྐལ་པ་སྟོང་གི་སངས་རྒྱས་ཀྱང་། བླ་མ་དམ་དག་ལ་བརྟེན་ནས་བྱུང༌། །ཡི་དམ་བླ་མའི་སྤྲུལ་པ་ཡིན།
གསུངས་ཤིང་དཀྱིལ་འཁོར་ཐུགས་ཀར་ཐིམ། དེའི་རྟེན་འབྲེལ་གྱི་གནད་ཀྱིས་ད་ཁྱོད་ལ་མི་རྒྱུད་རིང་པོ་
མི་ཡོང་སྟེ། རྟེན་འབྲེལ་དེ་ཡང་སེམས་ཅན་གྱི་སྐལ་བ་ཡིན་གསུངས། གཞན་ཡང་སངས་རྒྱས་རྣམས་
ཀྱིས་རང་རང་གི་སྐལ་བ་དང་འཚམ་པར་སྣ་ཚོགས་པའི་གཟུགས་སུ་སྟོན་པར་མཛད་དེ། །ཡབ་སྲས་མཇལ་
བའི་མདོ་ལས། བརྒྱ་བྱིན་ཚངས་པའི་ཆ་བྱད་དང་། །ལ་ལར་བདུད་ཀྱི་ཆ་བྱད་ཀྱིས། །སེམས་ཅན་
རྣམས་ཀྱི་དོན་མཛད་དེ། འཇིག་རྟེན་རྣམས་ཀྱིས་རྟོགས་མི་ནུས། བུད་མེད་ཆ་བྱད་སྤྱོད་པ་མཛད། །དུད་
འགྲོའི་སྐྱེ་གནས་ན་ཡང་གདའ། །འདོད་ཆགས་མི་མངའ་ཆགས་པའི་ཚུལ། །འཇིགས་པ་མི་མངའ་འཇིགས་
པ་ལྟར། རྨོངས་མེད་རྨོངས་པའི་ཚུལ་བསྟན་ཏེ། །སྨྱོས་པ་མ་ལགས་སྨྱོས་པའི་ཚུལ། ཞ་བ་མ་ལགས་ཞ་
བ་ལྟར། །རྣམ་པར་འཕྲུལ་པ་སྣ་ཚོགས་ཀྱིས། སེམས་ཅན་རྣམས་ནི་འདུལ་བར་མཛད། ཅེས་གསུངས།
དེས་ན་བདག་དང་མ་སེམས་ཅན་ཐམས་ཅད་ཀྱིས་དགེ་བའི་བཤེས་གཉེན་འདི་རྣམས་ཐུབ་དབང་རྡོ་རྗེ་འཆང་
དངོས་སུ་མཐོང་བར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་
ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་
སེམས་ལ་ཞུགས་པས་ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པ་ དུ་ཡང་དགེ་བའི་



ལམ་རིམ་དམར་ཁྲིད་མྱུར་ལམ། 309
བཤེས་གཉེན་འདི་རྣམས་ཐུབ་དབང་རྡོ་རྗེ་འཆང་དངོས་སུ་མཐོང་བ་ལ་གེགས་བྱེད་ཀྱི་སྡིག་སྒྲིབ་ཐམས་ཅད་
སྦྱངས༑ ༑ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལུང་རྟོགས་ཀྱི་
ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དུ་ཡང་དགེ་བའི་བཤེས་གཉེན་འདི་རྣམས་ཐུབ་དབང་
རྡོ་རྗེ་འཆང་དངོས་སུ་མཐོང་བའི་རྟོགས་པ་ཁྱད་པར་ཅན་རང་གཞན་སེམས་ཅན་ཐམས་ཅད་ཀྱི་རྒྱུད་ལ་
སྐྱེས་པར་བསམ། འོ་ན་སངས་རྒྱས་ནི་སྐྱོན་ཀུན་ཟད་ཡོན་ཏན་ཀུན་ལྡན་ཡིན་ལ། བདག་གི་དགེ་བའི་བཤེས་
གཉེན་འདི་རྣམས་ལ་དུག་གསུམ་གྱིས་ཀུན་ནས་བསླངས་པའི་སྐྱོན་འདི་དང་འདི་ལྟ་བུ་འདུག་པས་སངས་
རྒྱས་རང་མ་ཡིན་ནོ་སྙམ་ན། དེ་ནི་རང་སྣང་བ་མ་དག་པའི་དབང་གིས་ཡིན་ཏེ། སྔོན་ཡང་རང་ཉིད་སྣང་
བ་མ་དག་པའི་དབང་གིས་ལེགས་པའི་སྐར་མས་སྟོན་པ་སངས་རྒྱས་ཀྱི་མཛད་པ་ཐམས་ཅད་ཟོག་འབའ་
ཞིག་ཏུ་མཐོང་བ་དང་། ཐོགས་མེད་ཀྱིས་རྗེ་བཙུན་བྱམས་པའི་ཁྱི་མོར་མཐོང་བ་དང་། མི་ཏྲི་པས་རྣལ་
འབྱོར་གྱི་དབང་ཕྱུག་ཤ་བ་རི་པ་ཕག་གསོད་པ་སོགས་མི་འཚམས་པ་བྱེད་པར་མཐོང་བ་དང་། ནཱ་རོས་
ཏི་ལོ་པ་ཉ་གསོད་བསྲེགས་མཛད་པ་སོགས་སྨྱོན་པའི་སྤྱོད་པར་མཐོང་བ་དང་། དགེ་ཚུལ་ཚེམ་བུ་བས་རྡོ་
རྗེ་ཕག་མོ་འཛེ་མོར་མཐོང་བ་དང་། སློབ་དཔོན་རྡོ་རྗེ་དྲིལ་བུ་པས་རྡོ་རྗེ་ཕག་མོ་ཕག་རྫི་མོར་མཐོང་བ་དང་།
སློབ་དཔོན་སངས་རྒྱས་ཡེ་ཤེས་ཞབས་ཀྱིས་སློབ་དཔོན་འཇམ་དཔལ་བཤེས་གཉེན་ཞིང་རྨོ་བའི་མགོ་ལ་ཆོས་
གོས་དཀྲིས་པའི་ཁྱིམ་བཙུན་ཞིག་ཏུ་གཟིགས་པ་དང་། ཚོང་དཔོན་གྱི་བུ་གཞོན་ནུ་ནོར་བཟང་གིས་དྲང་སྲོང་
རྒྱལ་བའི་དྲོད་ཀྱི་སྐྱེ་མཆེད་ཀྱི་གདམས་ངག་ལྟར་རྒྱལ་པོ་མེ་ལ་བྱང་ཆུབ་སེམས་དཔའི་སྤྱོད་པ་ཞུ་བ་ལ་ཕྱིན་
པས༑ ༑རྒྱལ་པོ་མེ་རྒྱལ་ཁྲིམས་ཀྱི་བྱ་བ་བྱེད་པ་དང་ཐུག་སྟེ་རྒྱལ་པོ་ནི་རིན་པོ་ཆེས་སྤྲས་པའི་ཁྲི་ཆེན་ཞིག་
གི་སྟེང་ན་འདུག །བློན་པོ་སྟོང་ཕྲག་བཅུ་དང་གཤེད་མའི་མི་དམྱལ་སྲུང་འདྲ་བ་འཇིགས་འཇིགས་རྣམས་
ཀྱིས་མིག་འདོན་རྐང་ལག་གཅོད་པ་སོགས་ཀྱི་ཁྲིམས་གཅོད་བྱེད་པ་མཐོང་བ་ན། རྒྱལ་པོ་མེ་འདི་ལ་ཆོས་
དགེ་བ་ནི་མེད་སྡིག་པ་འབའ་ཞིག་བྱེད་པས་བྱང་ཆུབ་སེམས་དཔའི་སྤྱོད་པ་ལྟག་ལ་ཡོད་སྙམ་དུ་བསམ་པ་
ན་ནམ་མཁའ་ནས་ལྷ་རྣམས་ཀྱིས་ཁྱོད་དྲང་སྲོང་རྒྱལ་བའི་དྲོད་ཀྱི་སྐྱེ་མཆེད་ཀྱི་གདམས་ངག་མི་དྲན ནམ་



31༠ ལམ་རིམ་དམར་ཁྲིད་མྱུར་ལམ་
ཞེས་སྨྲས་སོ། དེ་ནས་ཚོང་དཔོན་གྱི་བུ་གཞོན་ནུ་ནོར་བཟང་གིས་རྒྱལ་པོ་མེ་ལ་སྐོར་བ་ལན་གསུམ་བྱས་
པས་རྒྱལ་པོ་མེས་ཚོང་དཔོན་གྱི་བུ་གཞོན་ནུ་ནོར་བཟང་ནང་དུ་ཁྲིད་ནས། ང་ནི་བྱང་ཆུབ་སེམས་དཔའི་
རྣམ་པར་ཐར་པ་སྒྱུ་མའི་རོལ་བ་བརྙེས་པ་སྟེ། ངའི་ཡུལ་ན་གནས་པ་རྣམས་ཕལ་ཆེར་མི་དགེ་བ་སྣ་ཚོགས་
སྤྱོད་པས་གསོད་བའི་གཤད་མར་སྤྲུལ་བའི་མི་རྣམས་ཀྱིས་གསོད་བྱའི་མིར་སྤྲུལ་པ་རྣམས་གསོད་པར་ཡོངས་
སུ་བསྟན་པས་ངའི་ཡུལ་ན་གནས་པ་རྣམས་ཉེས་པས་འཇིགས་ཤིང་སྐྱོ་བའི་ཤུགས་ཐོབ་པར་གྱུར་ཏོ། ཞེས་
དང༌༑ ༑འཕགས་པ་ཐོགས་མེད་ཀྱིས་བྱང་ས་ལས། བྱང་ཆུབ་སེམས་དཔས་རྒྱལ་པོ་སྡིག་ཅན་གྱི་རྒྱལ་
སྲིད་ཕྲོགས་ཏེ་རང་གིས་རྒྱལ་སྲིད་ཆོས་བཞིན་དུ་བསྐྱངས་པར་གསུངས་པ་དང་། ལི་ཡུལ་གྱི་དགེ་ཚུལ་
གཉིས་ཀྱིས་རྗེ་བཙུན་འཇམ་དབྱངས་ལོ་བཅུ་གཉིས་སུ་བསྒྲུབ་ཀྱང་ཞལ་གཟིགས་པས། འཕགས་པ་ཐུགས་
རྗེ་རེ་ཆུང་བྱས་པས། རྗེ་བཙུན་འཇམ་དབྱངས་ནམ་མཁར་བྱོན་ནས་ང་དང་ཁྱེད་ལ་ལས་འབྲེལ་མེད།
འཕགས་པ་ཐུགས་རྗེ་ཆེན་པོ་ཁ་བ་ཅན་ན་སྲོང་བཙན་སྒམ་པོར་སྐྱེ་བ་བཞེས་ནས་ཡོད་དེར་སོང་གསུངས་
པས་བོད་དུ་འོངས་ནས། སྟོད་ལུང་གི་དམར་རྒྱལ་པོས་ཆད་པས་བཅད་པའི་མགོ་དང་རྐང་ལག་དང་། དན་
འབག་གི་གུར་གསེབ་ན་མགོ་བོའི་ར་བ་དང་། མིག་གི་ཕུང་པོ་དང་རྐང་ལག་གི་འབལ་ཁང་མཐོང་བས་འཇམ་
དཔལ་ཡང་བདུད་དུ་ཐལ། སྤྲུལ་པ་ཅིའི་སྤྲུལ་པ། སྲོག་གཅོད་ཀྱི་རྒྱལ་པོར་འདུག་སྙམ་དུ་ཕྱིར་ལོག་པ་
དང་༑ ༑རྒྱལ་པོས་སླར་བཀུག་ནས་མཇལ་བས། དབུའི་ཐོད་པ་ཤིག་ནས་ཨ་མི་དེ་བ་བསྟན། ང་བོད་ཀྱི་
ཨཱརྱ་པ་ལོ་ཡིན། ཁྱེད་གཉིས་འཇིགས་མི་དགོས་ཀྱི་གསུངས། འོ་ན་སེམས་ཅན་འདི་ཙམ་གྱི་སྲོག་གཅོད་
པ་ཨཱརྱ་པ་ལོ་ཐུགས་རྗེ་ཆེན་པོ་ཡིན་པ་ལ་ཟེར། ངས་རྒྱལ་སྲིད་བཟུངས་ནས་སེམས་ཅན་ལ་གནོད་པ་སྤུ་
ཙམ་ཡང་སྐྱེ་མ་མྱོང་། ངའི་གདུལ་བྱ་འདི་རྣམས་ཞི་བས་མི་ཐུལ་བས། སྤྲུལ་པའི་མི་ལ་སྤྲུལ་པའི་ཆད་
པ་གཅོད་པ་ཡིན། ད་ཁྱེད་གཉིས་གང་འདོད་དྲིས་པ་ལ་སྔར་གྱི་ཡུལ་དུ་སླེབ་པ་ཞིག་འདོད་ཟེར། འོ་ན་
རྒྱགས་ཕྱེའི་སྟོད་བྱེ་མས་ཁོངས་ལ་ཉོལ་ཅིག་གསུངས་པས། དེ་ལྟར་བྱས་པས་རང་གི་ལི་ཡུལ་གྱི་བྲག་
ཕུག་གི་སྒོ་རྩ་ན་ཉི་མ་ལྷག་ཤར་ནས་འདུག་ཅིང་བྱེ་མ་ཡང་གསེར་དུ་གྱུར་ནས་འདུག །དགེ་ཚུལ་གཉིས་



ལམ་རིམ་དམར་ཁྲིད་སྒྱུར་ལམ། 311
ཀྱིས་དང་པོར་ལོག་རྟོག་མ་སྐྱེས་ན་ཕྱག་རྒྱ་ཆེན་པོ་མཆོག་གི་དངོས་གྲུབ་འཐོབ་རྒྱུ། ཚེ་དེ་ལ་དངོས་གྲུབ་
དེ་ལས་མ་ཐོབ། སྐྱེ་བ་འདིའི་འོག་རོལ་ཏུ་དགྲ་བཅོམ་པ་རྒྱན་མེད་འཐོབ་གསུང་བ་དང་། མར་པས་རྗེ་
བཙུན་མིད་ལའི་ལས་སྒྲིབ་སྦྱོང་ཕྱིར་དུ་མར་པའི་སྐུ་མཁར་དགུ་ཐོག་མ་གྲངས་དེ་ཙམ་ཞིག་ཁོང་རང་གཅིག་
པུས་སྐུ་རྒྱབ་ལ་སྒལ་པ་བྱུང་བྱུང་ལས་བྱེད་དུ་བཅུག །སློབ་མ་གཞན་གྱིས་དབང་ཞུ་བའི་དབང་གྲལ་ནས་
ཕྱུང་བའི་དུས་སུ་མིད་ལའི་ཐུགས་དགོངས་ལ་ང་ད་ལྟ་རང་སའི་གཏིང་ལ་དིམ་སོང་ན་སྙམ་པའི་ཡིད་ཆད་
མང་དུ་བཏང་བ་རྣམས་ཀྱང་རྗེ་བཙུན་མིད་ལའི་ལས་སྒྲིབ་ཁོ་ན་སྦྱོང་བའི་ཕྱིར་དུ་མ་གཏོགས། མར་པ་
རང་ལ་རང་འདོད་འཁྲི་བ་གཏན་ནས་མེད་པ་བཞིན་བདག་གི་དགེ་བའི་གཤེས་གཉེན་འདི་རྣམས་ཀྱིས་མཛད་
སྤྱོད་སྣ་ཚོགས་ཤིག་མཛད་པ་འདི་ལ་ཐུགས་དགོངས་ཅི་འདྲ་ཞིག་ཡོད་དམ་མི་ཤེས་པས། དེས་ན་བདག་
དང་སེམས་ཅན་ཐམས་ཅད་ཀྱི་རྒྱུད་ལ་དགེ་བའི་བཤེས་གཉེན་འདི་རྣམས་ལ་སྐྱོན་རྟོག་གི་བློ་སྐད་ཅིག་ཙམ་
ཡང་མི་སྐྱེ་ཞིང་ཅི་མཛད་ཡོན་ཏན་དུ་མཐོང་བའི་དད་པ་ཆེན་པོ་བདེ་བླག་ཏུ་སྐྱེ་བར་བླ་མ་ལྷས་བྱིན་གྱིས་བརླབ་
ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་
པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་ཐོག་མ་མེད་པ་ནས་
བསགས་པའི་སྡིག་སྒྲིབ་ཐམས་ཅད་དང་། ཁྱད་པར་དུ་ཡང་དགེ་བའི་བཤེས་གཉེན་གྱིས་ཅི་མཛད་ཡོན་
ཏན་དུ་མཐོང་བའི་དད་པ་ཆེན་པོ་སྐྱེ་བ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་ཐམས་ཅད་བྱང་
ཞིང་དག །དེ་དང་དེའི་རྟོགས་པ་ཁྱད་པར་ཅན་རང་གཞན་སེམས་ཅན་ཐམས་ཅད་ཀྱི་རྒྱུད་ལ་སྐྱེས་པར་
བསམ༑ ༑འདི་དག་གི་སྐབས་ཀྱི་འགལ་རྐྱེན་ནི། བླ་མ་ལ་ལ་ནི་ཐུགས་གཏུམ། ལ་ལ་ནི་ཕྱོགས་ལྷུང་
ཆེ༑ ༑ལ་ལ་སེར་སྣ་ཆེ། ལ་ལ་ནི་བསླབ་པ་གཡེལ། ལ་ལ་ནི་མཁྱེན་པ་ཆུང་སྙམ་པ་རྣམས་ཡིན། དེ་
ཡང་བླ་མ་གང་ལའང་མ་དད་པ་རྣམས་ལ་རེ་རེ་ནས་དམིགས་ཀྱིས་བཀར་ནས་སྔར་དྲངས་པའི་མདོ་རྒྱུད་
རྣམས་ཀྱི་ལུང་དོན་ལ་ཞིབ་ཏུ་དཔྱད་ནས་སྐྱོན་རྟོག་གི་བློ་རྣམས་དགག་ཅིང་དད་པ་ལྷང་ལྷང་མ་སྐྱེས་བར་
དུ་སྒོམ་པ་ནི་གནད་ཡིན་གསུང་། གཉིས་པ་བཀའ་དྲིན་ཆེན་པོ་རྗེས་སུ་དྲན་པ་ནི་རང་གི་དགེ་བའི་བཤེས་



312 ལམ་རིམ་དམར་ཁྲིད་སྒྱུར་ལམ།
གཉེན་རྣམས་མདུན་དུ་གསལ་བར་དམིགས་ནས། བདག་གི་དགེ་བའི་བཤེས་གཉེན་འདི་རྣམས་བདག་ལ་
བཀའ་དྲིན་ཤིན་ཏུ་ཆེ་སྟེ། བདག་གིས་འཁོར་བ་དང་ངན་སོང་གི་སྡུག་བསྔལ་མཐའ་དག་སྤངས་པའི་ཐར་
པ་མཆོག་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་བདེ་བླག་ཏུ་སྟེར་བར་བྱེད་པའི་ལམ་
ཟབ་མོ་ཁོང་དུ་ཆུད་པ་འདི་དགེ་བའི་བཤེས་གཉེན་འདི་རྣམས་ཀྱི་བཀའ་དྲིན་ཡིན། དེ་ཡང་སྔོན་ཡང་དག་
པར་རྫོགས་པའི་སངས་རྒྱས་ཀྱིས་ཆོས་ཚིགས་བཅད་རེའམ་ཚིགས་བཅད་ཕྱེད་ཙམ་གྱི་ཕྱིར་སྐུ་ལ་ལྕགས་
གཟེར་སྟོང་བཙུགས་པ་དང་མར་མེ་སྟོང་བཙུགས་པ་དང་། ཆོས་ཀྱི་ཕྱིར་དུ་རང་གི་བཙུན་མོ་ཡིད་དུ་འོང་
བ་དང་སྲས་གཅེས་པ་གནོད་སྦྱིན་གཏུམ་པོ་ཟར་བཅུག་པ་དང་། དཔལ་ལྡན་ཨ་ཏི་ཤས་བླ་མ་གསེར་གླིང་
པ་ལ་བྱང་ཆུབ་ཀྱི་སེམས་ཀྱི་གདམས་ངག་གསན་པའི་ཕྱིར་དུ་རྒྱ་མཚོའི་སྟེང་ལ་གྲུ་རྫིངས་བཅས་ནས་ཟླ་
བ་བཅུ་གསུམ་གྱི་བར་དུ་བྱོན་པ་དང་། སྔོན་གྱི་ལོ་ཙྪ་བ་རྣམས་ཀྱིས་ཀྱང་རྒྱ་གར་གྱི་ཡུལ་ཐང་ཆེན་པོ་བགྲོད་
ཉེན་ཆེ་ལ་གཅན་གཟན་དང་དུག་སྦྲུལ་མང་ཞིང་འཇིགས་པ་ཆེ་བ་ལ་ལུས་སྲོག་ཁྱད་དུ་བསད་ནས་བྱོན་པ་
ཡིན་ཏེ། ནགས་འཐུག་པོ་ཞིག་ལ་ཐོན་དུས་མེད། །ལ་རིང་པོ་ཞིག་ལ་བགྲོད་དུས་མེད། །གཅན་འཕྲང་
དང་ཆུ་ལ་ཐར་དུས་མེད། །ཤིང་སྡོང་པོ་མི་ངོ་རེངས་པ་འདྲ། །ལམ་དེ་ཀུན་གྱི་ཚ་གྲང་བཤད་ཙ་ན། །དུས་
ད་ལྟ་དྲན་ཡང་གློ་སྙིང་འདར། །ཞེས་གསུངས་པ་ལྟར་གྱི་དཀའ་སྤྱད་དེ་ལྟ་བུ་མཛད་མོད་ཀྱང་
། རང་
རེའི་དགེ་བའི་བཤེས་གཉེན་འདི་རྣམས་ཀྱིས་དེ་ལྟ་བུའི་དཀའ་སྤྱད་ལ་མི་ལྟོས་པར་གདམས་ངག་རྣམས་ཕས་
བུ་ལ་སྦས་གསང་མེད་པར་སློབ་པ་བཞིན་དུ་ཚུལ་བཞིན་དུ་སློབ་པར་མཛད་པས་བཀའ་དྲིན་ཤིན་ཏུ་ཆེ། དེ་
ཡང་ཇོ་བོའི་ཞལ་ནས། ཁྱེད་ཀྱིས་དཀའ་བ་མ་བྱས་པར་ཆོས་ཟབ་མོ་རྙེད་པ་དོན་རེ་ཆེ་ཡིད་ལེགས་པར་
སྦྱོང་ཅིག་གསུང་བ་དང༌། དེ་ཡང་དཔེར་ན་མི་ཞིག་གིས་དུག་ཀྱང་ཟོས་ཟས་ཀྱང་ཟོས་ཏེ་འཆི་བ་ལ་ཐུག་
པའི་ཚེ་སྨན་པ་མཁས་པ་ཞིག་གིས་དུག་ཟོས་པ་དེ་སྐྱུགས་སུ་བཅུག །ཟས་ཟོས་པ་དེ་སྨན་དུ་བསྒྱུར། སྨན་
ཟོས་པ་དེ་འཆི་མེད་ཀྱི་བདུད་རྩིར་བསྒྱུར་ན་ནད་པ་དེ་ལས་དོན་ཆེ་བ་དང་སྨན་པ་དེ་ལས་དྲིན་ཆེ་བ་མེད། དེ་
བཞིན་དུ་བླ་མ་མཚན་ཉིད་དང་ལྡན་པ་ཞིག་གིས་སློབ་མ་མཚན་ཉིད་དང་ལྡན་པ་ཞིག་ངན་འགྲོར་སྐྱེ་འགྱུར་



ལམ་རིམ་དམར་ཁྲིད་མྱུར་ལམ་ 313
གྱི་ལས་བསགས་པ་རྣམས་སྟོབས་བཞིའི་སྒོ་ནས་བཤགས་སུ་བཅུག་བསྡམ་དུ་བཅུག་ཚེ་འདིའི་དོན་དུ་བྱས་
པའི་དགེ་རྩ་རྣམས་ཕྱི་མའི་དོན་དུ་བསྒྱུར། ཕྱི་མ་ལྷ་མིའི་དོན་དུ་བྱས་པའི་དགེ་བ་རྣམས་ཐར་པ་དང་ཐམས་
ཅད་མཁྱེན་པའི་རྒྱུར་བསྔོར་བཅུག་ནས། སློབ་མ་དེ་ལས་དོན་ཆེ་བ་དང་བླ་མ་དེ་ལས་བཀའ་དྲིན་ཆེ་བ་
མེད༑ ༑རང་རེའི་དགེ་བའི་བཤེས་གཉེན་རྣམས་ཀྱིས་ནི་མུ་གེ་ཉམ་ཐག་པས་འཆི་བ་ལ་ཐུག་པའི་ཚེ་ཟན་
བྱིན་ནས་གསོ་བ་ལྟར་སངས་རྒྱས་དང་བྱང་སེམས་གོང་མ་རྣམས་ཀྱིས་དངོས་སུ་ཆོས་གསུང་བའི་ཡུལ་
དུ་མ་གྱུར་པ་ལ་ཐོས་བསམ་སྒོམ་གསུམ་བྱེད་ལུགས་སོགས་པ་བསླབས་ནས་ལམ་ཟབ་མོའི་གནད་རྟོགས་
སུ་བཅུག་པས་བཀའ་དྲིན་ཤིན་ཏུ་ཆེ། དོན་འདི་ལ་དགོངས་ནས། མགོན་པོ་ཀླུ་སྒྲུབ་ཀྱིས་རིམ་ལྔ་ལས།
འདི་ནི་རང་བྱུང་བཅོམ་ལྡན་འདས། །ལྷག་པའི་ལྷ་ནི་གཅིག་པུ་ཉིད། །མན་ངག་རབ་ཏུ་སྟེར་བའི་ཕྱིར།
རྡོ་རྗེ་སློབ་དཔོན་དེ་བས་ལྷག །ཅེས་གསུངས། དེ་ལྟར་བཀའ་དྲིན་ཤིན་ཏུ་ཆེ་བ་ལ་བཀའ་དྲིན་རྗེས་སུ་
དྲན་པའི་གུས་པ་དང་བྱས་པ་དྲིན་དུ་གཟོ་བ་མེད་ན། འཇམ་དཔལ་སྤྱན་རས་གཟིགས་དངོས་སུ་བྱོན་ནས་
རང་ལ་ཆོས་བསྟེན་ཀྱང་རང་རྒྱུད་ལ་ཡོན་ཏན་གྱི་རྣམ་པ་གང་ཡང་མི་སྐྱེ་སྟེ། པོ་ཏོ་བའི་བེའུ་བུམ་སྔོན་པོ་
ལས༑ ༑བླ་མ་བྱིན་རླབས་ཆེ་དང་ཆུང་བ། །དངོས་ལ་མ་ཡིན་རང་ལ་རག་ལས། །བྱས་གཟོ་མེད་ཅིང་
ཡིད་མ་ཆེས་ན། །འཇམ་དཔལ་སྤྱན་རས་གཟིགས་དངོས་བྱོན་ཡང་། །དེ་ཡི་དོན་དུ་ཅིར་ཡང་མི་འགྱུར།
དེ་ལ་ཡིད་ཆེས་གུས་ཤིང་བྱས་གཟོ། །ཡོན་ཏན་རྫོགས་པའི་བླ་མ་མིན་ཡང་། །དེ་ལ་དེ་ཡི་བྱིན་གྱིས་བརླབས་
འཇུག ༑དེ་བས་ཡིད་ཆེས་བྱས་གཟོ་གལ་ཆེ། །ཞེས་དང་། བླ་མ་དག་ལ་གུས་པ་མེད་ན། །སངས་རྒྱས་
ཉིད་ལ་བརྟེན་ཡང་མི་ཕན། །ཞེས་དང་། དེ་བས་མ་ཁེངས་བླ་མར་གུས་པ། །དེ་ནི་དེ་ལ་དོ་གལ་ཆེ་གསུང་།
ཞེས་གསུངས་པའི་ཕྱིར། དེས་ན་བདག་དང་མ་སེམས་ཅན་ཐམས་ཅད་ཀྱི་རྒྱུད་ལ་དགེ་བའི་བཤེས་གཉེན་
གྱི་བཀའ་དྲིན་རྗེས་སུ་དྲན་པའི་གུས་པ་ཆེན་པོ་བདེ་བླག་ཏུ་སྐྱེ་བར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་
གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབ། དེ་
དང་དེའི་གེགས་བྱེད་སྦྱངས། དེ་དང་དེའི་རྟོགས་པ་ཁྱད་པར་ཅན་རང་གཞན་སེམས་ཅན། འདིར་བླ་



314 ལམ་རིམ་དམར་ཁྲིད་མྱུར་ལམ།
མའི་བཀའ་དྲིན་དྲན་ཚུལ་ནི། བདག་ལ་བླ་མ་འདིས་ཆོས་འདི་གནང་བའི་དུས་སུ་སྐྱོན་འདི་དང་འདི་ཐོན།
ཉེས་སྤྱོད་འདི་དང་འདི་ལས་ལོག །དད་པ་ལ་སོགས་པའི་ཡོན་ཏན་འདི་དང་འདི་སྐྱེས། སྔར་མ་ཐོས་
པའི་ཆོས་འདི་གསར་དུ་ཐོས། སྔར་མ་རྟོགས་པའི་དོན་འདི་རྟོགས། ཐུགས་བརྩེ་བའི་དབང་གིས་ཟས་
གོས་གནས་མལ་འདི་དང་འདི་ལྟ་བུ་གནང་། འཕྲལ་ཕུགས་ཀྱི་བསླབ་སྟོན་ཤ་ཚར་སྦྱོར་བ་འདི་འདྲ་ལྷུག་
པར་གསུངས་པས་བཀའ་དྲིན་ཤིན་ཏུ་ཆེ་སྙམ་དུ་བཀའ་དྲིན་ཡོད་པ་རྣམས་འཕྲེང་བ་ལ་བཤར་ནས་བཀའ་
དྲིན་དྲན་པར་བྱེད། བཀའ་དྲིན་དེ་ལྟ་བུ་ཡོད་བཞིན་དུ་རྗེས་སུ་དྲན་པའི་གུས་པ་མི་བྱེད་ནི་བདག་ཉིད་མ་
རབས་ངན་པ་ཐ་ཆད་ཡིན་ཏེ། ཀླུའི་རྒྱལ་པོ་རྔ་སྒྲའི་ཚིགས་བཅད་ལས། །རི་རྣམས་དང་ནི་ས་རྣམས་
དང་༑ ༑རྒྱ་མཚོ་བདག་གི་ཁུར་མིན་གྱི། །བྱས་པ་མི་གཟོ་གང་ཡིན་པ། །དེ་ནི་བདག་གི་ཁུར་ཆེན་ཡིན།
ཞེས་དང༌། བཟང་ལ་ལན་ཡོད་བཟང་པོ་སྟེ། །དྲིན་གཟོ་མེད་པ་ངན་པ་ཡིན། །ཞེས་རྗེ་བཙུན་ས་པཎ་
གསུང་༑ ༑བཞི་པ་སྦྱོར་བས་བསྟེན་ཚུལ་ནི། །དགེ་བའི་བཤེས་གཉེན་རྣམས་མདུན་དུ་གསལ་བཞིན་པའི་
ངང་ནས། བླ་མ་ལ་ཟང་ཟིང་དབུལ་བ། ལུས་ཀྱིས་བསྙེན་བཀུར་བ། བཀའ་བཞིན་སྒྲུབ་པའི་མཆོད་
པས་མཉེས་པར་བྱ་བ་གསུམ་ཡོད་པ་ལས་བླ་མ་ལ་ཟང་ཟིང་དབུལ་བ་ནི་རང་གིས་གང་བཟང་བཟང་ནས་
དབུལ་དགོས། བཟང་པོ་ཡོད་བཞིན་དུ་ངན་པ་ཕུལ་ན་དམ་ཚིག་ཉམས་པའི་ཉེས་པ་འོང་སྲིད། འོན་ཀྱང་
རང་ལ་ངན་པ་ལས་མེད་པའམ། བླ་མ་རང་ངན་པ་དེ་ལ་དགྱེས་ན་ངན་པ་ཕུལ་ཀྱང་ཉེས་པ་མེད། བླ་མ་
ལ་ལུས་ཀྱི་སྒོ་ནས་བསྙེས་བཀུར་བ་ནི་བསྐུ་མཉེ་དྲིལ་ཕྱི་བསྙུང་གཡོག་སོགས་བསྒྲུབས་པས་ཡོན་ཏན་དཔག་
མེད་འཐོབ་པ་རྗེས་སུ་དྲན་པ་སོགས་ཡིན་ཏེ། ས་སྐྱ་པཎ་ཆེན་གྱི་ཞལ་ནས། ཁོ་བོ་གཞོན་ནུའི་དུས་ན་བླ་
མའི་རྣལ་འབྱོར་བསྒོམས་ནས་བླ་མའི་སྒྲུབ་པ་ཞིག་ཕྱེད་ལགས་པས་བླ་མའི་རྣལ་འབྱོར་ཞིག་གནང་བར་
ཞུ་བྱས་པས། རྗེ་བཙུན་གྲགས་པ་རྒྱལ་མཚན་གྱི་ཞལ་ནས། ཁྱོད་ཀྱིས་ང་ལ་སངས་རྒྱས་ཀྱི་འདུ་ཤེས་
མི་སྐྱེ་ཁུ་བོའི་འདུ་ཤེས་སྐྱེ་སྟེ་ལུས་ལོངས་སྤྱོད་ཀྱི་སྒོ་ནས་བླ་མའི་ཕྱོགས་སུ་དཀའ་ཐུབ་མི་ནུས་གསུངས་ནས་
གནང་དུ་མ་བཞེད། ཕྱིས་ཁོ་བོ་ལ་འཆི་ལྟས་འཇིགས་པ་ཞིག་ཀྱང་བྱུང་། ཁམས་ཀྱང་མ་བདེ་བ་ལ། དེ་



ལམ་རིམ་དམར་ཁྲིད་མྱུར་ལམ་ 315
སྐབས་བླ་མ་ཡང་སྐུ་ཁམས་མ་བདེ་བ་ཞིག་འགའ་བྱུང་། དེ་དུས་ངས་ཉིན་མཚན་རྒྱུན་མ་ཆད་གཉིད་དང་
ཁ་ཟས་ཀྱི་འདུ་ཤེས་མ་བྱས་པར་བསྙུང་གཡོག་ཞབས་ཏོག་བྱས་པས་དེས་སྡིག་ཚབས་ཆེན་དག་པ་འདྲ། དེ་
ནས་གཟོད་བླ་མའི་རྣལ་འབྱོར་གནང་ནས་བླ་མ་ལ་སངས་རྒྱས་དངོས་ཀྱི་འདུ་ཤེས་སྐྱེས་ནས་སངས་རྒྱས་
ཐམས་ཅད་ཀྱི་ངོ་བོ་འཕགས་པ་འཇམ་དཔལ་དུ་དངོས་སུ་མཐོང་། དེ་ཉིད་ཀྱིས་འཆི་ལྟས་ལས་ཀྱང་གྲོལ་
ཁམས་ཀྱང་ཤིན་ཏུ་བདེ་བ་བྱུང་། དེ་ནས་སྒྲ་དང་ཚད་མ་དང་སྡེབ་སྦྱོར་དང་འདུལ་བ་མངོན་པ་སོགས་
ལུང་དང་རིགས་པའི་གནད་ཐམས་ཅད་ཕྱིན་ཅི་མ་ལོག་པར་གཟོད་གོ །སྡེ་སྣོད་གསུམ་པོ་ཐམས་ཅད་ལ་
མི་འཇིགས་པའི་སྤོབས་པ་ཐོབ། ལྷ་འདྲེ་མི་གསུམ་ཀུན་ཀྱང་བྱམས་པ་བྱུང་། རྒྱ་ནག་རྒྱལ་པོ་ལ་སོགས་
པའི་དྲེགས་པ་ཅན་ཐམས་ཅད་ཀྱིས་ཆོས་ཞུ་བ་དང་གཙིགས་ཆེན་པོ་བྱེད་པའང་བྱུང་། ནང་དུ་ཡང་དག་
པའི་རྟོགས་པ་སྐྱེས། དེའི་ཚེ་བླ་མས་བསྙུང་བའི་ཚུལ་བསྟན་པ་དེ་ཁོ་བོ་ལ་ཕན་པའི་དོན་དུ་མཛད་པ་ཡིན་
པར་གདའ། གཞན་དག་གིས་ཀྱང་དེ་ལྟར་བྱས་ན་ཚོགས་རྒྱ་ཆེན་པོ་རྫོགས་པ་འདུག་སྟེ་ཞེས་དང་། པཎ་
ཆེན་ནཱ་རོ་པ་ཆེན་པོས་ཀྱང་། ལུས་སྲོག་ཐེད་ལ་བོར་ནས་དཀའ་སྤྱད་དཔག་ཏུ་མེད་པ་མཛད་པས་བཞེད་
དོན་གྲུབ་པ་དང༌། རྗེ་མར་པ་ལོ་རྒྱུས་ཀྱང་བླ་མ་པཎ་ཆེན་ནཱ་རོ་པ་ཆེན་པོ་སྐུ་གཤེགས་ཟིན་ནས་དད་པ་ཤུགས་
ཆེན་པོ་བཙལ་བས་བླ་མ་དང་མཇལ་བའི་ལོ་རྒྱུས་དང་། རྗེ་བཙུན་མིད་ལས་ཀྱང་མར་པའི་སྐུ་མཁར་དགུ་
ཐོག་མ་གྲངས་དེ་ཙམ་ཞིག་ཁོང་རང་གཅིག་པུས་བསྒྲུབས་ཤིང་། མཚན་མོ་ཡང་ཡུམ་བདག་མེད་མའི་
སྐུ་གཡོག་ཆུ་ལེན་པ་ཡོས་འཐག་པ་མེ་འབུད་པ། ཐལ་བ་འཕྱུག་པ། ཐ་ན་བཞོན་མ་འཇོ་བའི་འཕོང་སྟེགས་
ཚུན་ཆད་ཀྱིས་མི་དལ་བར་བསྙེན་བཀུར་བྱས་པས་དོན་ཐམས་ཅད་གྲུབ་པར་གདའ། ཡང་འབྲོམ་སྟོན་
པས་ཇོ་བོ་དང་མཇལ་བའི་དུས། དེ་སྔའི་བྱ་བ་རྣམས་ཆོས་སུ་སོང་ངམ་མ་སོང་ཞུས་པས། ཇོ་བོའི་ཞལ་
ནས༔ རྣཁྱོད་ཀྱིས་བླ་མ་སེ་བཙུན་གྱི་གཡོག་བྱས་པ་དེ་ཙམ་ལམ་དུ་སོང་གཞན་ལམ་དུ་མ་སོང་གསུང་བ་
དང༌༑ ༑ཡང་ཇོ་བོ་ལ། སྟོན་པས་བོད་ལ་སྒོམ་སྒྲུབ་བྱེད་པ་མང་པོ་ཡོད་པ་ལ་ཡོན་ཏན་ཁྱད་པར་ཅན་བརྙེས་
པ་མི་བདོག་ཞུས་པས། ཇོ་བོའི་ཞལ་ནས། ཐེག་ཆེན་གྱི་ཡོན་ཏན་ཆེ་སྐྱེས་ཆུང་སྐྱེས་ཐམས་ཅད་བླ་མ་



316 ལམ་རིམ་དམར་ཁྲིད་མྱུར་ལམ་
བསྟེན་ནས་སྐྱེ་བ་ལ་ཁྱེད་བོད་བླ་མ་ལ་ཐ་མལ་པའི་འདུ་ཤེས་ལས་མེད་ག་ན་སྐྱེ་གསུང༌། བླ་མ་ལ་ངག་གི་
སྒོ་ནས་བསྙེན་བཀུར་བ་ནི་བླ་མའི་ཡོན་ཏན་ཕྱོགས་དང་ཕྱོགས་མཚམས་རྣམས་སུ་སྒྲོགས་པ་དང༌། བླ་
མ་ལ་བསྟོད་དབྱངས་ཀྱིས་གསོལ་བ་འདེབས་པ་དང་། ཆོས་རྒྱ་ཆེན་པོ་གསུངས་ན་ལྟ་སྨོས། ཆོས་ཚིགས་
བཅད་གཅིག་ཙམ་ལས་མ་གསུངས་ཀྱང་ལེགས་སོ་འབུལ་ཞེས་ཞུ་བ་སོགས་ཡིན། བཀའ་བཞིན་སྒྲུབ་པའི་
མཆོད་པས་མཉེས་པར་བྱ་བ་ནི་ཇི་ལྟར་གསུངས་པ་རྣམས་ཚུལ་བཞིན་དུ་བསྒྲུབས་པ་ཡིན་པས། བདག་
གིས་སངས་རྒྱས་དངོས་ཀྱི་དགེ་བའི་བཤེས་གཉེན་འདི་རྣམས་ཀྱི་ཕྱིར་དུ་ལུས་སྲོག་ལོངས་སྤྱོད་སོགས་ལ་
ལྟོས་པ་མེད་པར་གཏོང་ཞིང་ཁྱད་པར་བཀའ་བཞིན་སྒྲུབ་པའི་མཆོད་པས་མཉེས་པར་བྱའོ། །དེ་ལྟར་བྱེད་
ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་གསོལ་བ་བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་
བདུད་རྩིx། རང་གཞནw། ཐུན་གྱི་ངོ་བོ་ལ་དེ་དག་གི་བསམ་པ་སྦྱོང་ཞིང་། ཐུན་མཚམས་སོགས་སུ་
དངོས་སུ་བསྒྲུབ་པར་ནུས་པ་རྣམས་འཕྲལ་དང་འཕྲལ་དུ་ལག་ལེན་ལ་ཅི་ཐེབས་བྱའོ། །གསུམ་པ་མཇུག་
ཏུ་ཇི་ལྟར་བྱ་བ་ནི། སྤྱི་བོའི་བླ་མ་ཐུབ་པའི་དབང་པོ་ལ་དམིགས་ནས། བླ་མ་རྒྱལ་བ་ཤཱཀྱ་ཐུབ་པ་ལ་ཕྱག་
འཚལ་ལོ་མཆོད་དོ་སྐྱབས་སུ་མཆིའོ་ཞེས་ལན་གང་མང་བརྗོད། དེ་ལྟར་གསོལ་བ་བཏབ་པས་བླ་མ་ཐུབ་
པའི་དབང་པོ་དེ་ཉིད་ལས་རང་འདྲ་གཉིས་པ་ཞིག་ཆད་ནས་རང་ཉིད་ལ་ཐིམ་པས་རང་ཉིད་ཀྱང་བླ་མ་ཐུབ་
པའི་དབང་པོའི་སྐུར་ལམ་གྱིས་གྱུར། རང་ཐུབ་པའི་དབང་པོར་གསལ་བའི་ཐུགས་ཀའི་ཧཱུྃ་ལས་འོད་ཟེར་
འཕྲོས༑ ༑མཐའ་སྐོར་ན་ཡོད་པའི་སེམས་ཅན་ཐམས་ཅད་ལ་ཕོག་པས་སེམས་ཅན་ཐམས་ཅད་ཀྱང་ཐུབ་
པའི་དབང་པོའི་གོ་འཕང་ལ་བཀོད་པར་བསམས་ནས། རང་ཐུབ་པའི་དབང་པོར་གསལ་བ་དང་། སེམས་
ཅན་ཐམས་ཅད་ཐུབ་པའི་དབང་པོར་གསལ་བའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཨ་དཀར་པོ་
ཧཱུཾ་སེར་པོས་མཚན་པའི་མཐའ་སྐོར་དུ་ཨོཾ་མུ་ནེ་མུ་ནེ་མ་ཧཱ་མུ་ན་ཡེ་སྭཱཧཱ། ཞེས་པས་བསྐོར་བ་ལ་དམིགས་
ནས་བཟླས་པ་ཅི་མང་བྱ། །མཇུག་ཏུ་དགེ་བ་འདི་ཡིས་མྱུར་དུ་བདག །བླ་མ་སངས་རྒྱས་འགྲུབ་གྱུར་
ནས་ཞེས་སོགས་བརྗོད། དེ་ལས་བྱུང་བའི་དགེ་བ་རྣམས་གྲུབ་ན་བཟང་པོ་སྤྱོད་པ་ལ་སོགས་པའི་རང་གཞན་



ལམ་རིམ་དམར་ཁྲིད་རྒྱུར་ལམ། 311
གྱི་གནས་སྐབས་དང་མཐར་ཐུག་གི་སྨོན་གནས་རྣམས་སུ་འདུན་པ་དྲག་པོས་བསྔོ་བར་བྱའོ། །གཉིས་པ་
ཐུན་མཚམས་སུ་ཇི་ལྟར་བྱ་བའི་ཚུལ་ནི། ཐུན་མཚམས་སུ་ཡང་རྟག་ཏུ་ངུས་ཆོས་འཕགས་དང་། ནཱ་
རོས་ཏེ་ལོ་པ། མར་པས་ནཱ་རོ། མིད་ལས་མར་པ། འབྲོམ་གྱིས་བླ་མ་སེ་བཙུན་དང་ཇོ་བོ་བསྟེན་ཚུལ་
སོགས་དགེ་བའི་བཤེས་གཉེན་བསྟེན་ཚུལ་སྟོན་པའི་གསུང་རབ་དགོངས་འགྲེལ་དང་བཅས་པ་བལྟ་ཞིང་གཞན་
མང་པོ་མི་བལྟ། དྲན་ཤེས་དང་ལྡན་པས་དབང་པོའི་སྒོ་སྡོམ་པ་དང༌། ཟས་ཀྱི་ཚོད་རིག་པ་དང་། མི་
ཉལ་བར་རྣལ་འབྱོར་ལ་བརྩོན་ཞིང་ཉལ་བའི་ཚེ་ཇི་ལྟར་བྱ་བ་དང༌། ཁྲུས་དང་ཁ་ཟས་ཀྱི་རྣལ་འབྱོར་ལ་
བརྩོན་པར་བྱེད་པའོ།། ༈ །།གཉིས་པ་བསྟེན་ནས་བློ་ཇི་ལྟར་སྦྱང་བའི་རིམ་པ་ལ་གཉིས། དལ་
འབྱོར་ལ་སྙིང་པོ་བླང་བའི་ཕྱིར་བསྐུལ་བ། སྙིང་པོ་ཇི་ལྟར་ལེན་པའི་ཚུལ་ལོ། །དང་པོ་ལ་གཉིས། ཐུན་
གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་པོ་ལ་སྦྱོར་དངོས་མཇུག་
གསུམ་ལས། དང་པོ་སྦྱོར་བ་ནི། སྐྱབས་གནས་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་
ལ་གསོལ་བ་འདེབས། །ཞེས་པ་ཡན་ཆད་སྔར་བཞིན་ཡིན་ལ། དེ་ནས་བདག་དང་མ་སེམས་ཅན་ཐམས་
ཅད་འཁོར་བར་སྐྱེ་ནས་ཡུན་རིང་ལ་ཤུགས་དྲག་པའི་སྡུག་བསྔལ་སྣ་ཚོགས་མྱོང་བ་འདི། དལ་འབྱོར་
དོན་ཆེ་རྙེད་དཀའི་རྟོགས་པ་ཁྱད་པར་ཅན་མ་སྐྱེས་པས་ལན་པར་འདུག་པས། ད་བདག་དང་མ་སེམས་
ཅན་ཐམས་ཅད་ཀྱི་རྒྱུད་ལ་དལ་འབྱོར་དོན་ཆེ་རྙེད་དཀའི་རྟོགས་པ་ཁྱད་པར་ཅན་སྐྱེ་བར་བླ་མ་ལྷས་བྱིན་
གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་
དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་ཐོག་མ་
མེད་པ་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་དུ་ཡང་དལ་འབྱོར་དོན་ཆེ་རྙེད་དཀའི་
རྟོགས་པ་ཁྱད་པར་ཅན་སྐྱེ་བ་ལ་གེགས་བྱེད་ཀྱི་སྡིག་སྒྲིབ་ཐམས་ཅད་སྦྱངས། ལུས་དྭངས་གསལ་འོད་
ཀྱི་རང་བཞིན་ཅན་དུ་གྱུར། ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་འཕེལ་ཞིང་རྒྱས།
ཁྱད་པར་དུ་ཡང་དལ་འབྱོར་དོན་ཆེ་རྙེད་དཀའི་རྟོགས་པ་ཁྱད་པར་ཅན་རང་གཞན་སེམས་ཅན་ཐམས་ཅད་



318 ལམ་རིམ་དམར་ཁྲིད་སྒྱུར་ལམ་
ཀྱི་རྒྱུད་ལ་སྐྱེས་པར་བསམས། གཉིས་པ་དངོས་གཞི་ལ་གཉིས། དལ་འབྱོར་དོན་ཆེ་བར་བསམ་པ་དང་།
རྙེད་དཀའ་བར་བསམ་པའོ། །དང་པོ་ལ་དལ་བ་བརྒྱད་བསམ་པ་དང་། །འབྱོར་པ་བཅུ་བསམ་པའོ། །དང་
པོ་དལ་བ་བརྒྱད་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། དམ་པའི་ཆོས་
སྒྲུབ་པ་ལ་ཁོམ་ཞིང་མི་ཁོམ་པ་བརྒྱད་དང་བྲལ་བ་ནི་དལ་བ་ཡིན་ལ། མི་ཁོམ་པ་བརྒྱད་ནི་མདོ་སྡུད་ལས།
ཁྲིམས་ཀྱིས་དུད་འགྲོའི་འགྲོ་བ་དུ་མའི་ངོ་བོ་དང༌། །མི་ཁོམ་བརྒྱད་སྤོང་དེ་ཡིས་དལ་བ་རྟག་ཏུ་རྙེད། །ཅེས་
དང་༑ ༑བཤེས་སྤྲིངས་ལས། ལོག་པར་ལྟ་བ་འཛིན་དང་དུད་འགྲོ་དང་
། ཡི་དྭགས་ཉིད་དང་དམྱལ་
བར་སྐྱེ་བ་དང་། །རྒྱལ་བའི་བཀའ་མེད་པ་དང་མཐའ་འཁོབ་ཏུ། །ཀླ་ཀློར་སྐྱེ་དང་གླེན་ཞིང་ལྐུགས་པ་
ཉིད༑ ༑ཚེ་རིང་ལྷ་ཉིད་གང་ཡང་རུང་བར་ནི། །སྐྱེ་བ་ཞེས་བགྱི་མི་ཁོམ་སྐྱོན་བརྒྱད་པོ། །དེ་དག་དང་
བྲལ་ཁོམ་པ་རྙེད་ནས་ནི། །སྐྱེ་བ་བཟློག་པའི་སླད་དུ་འབད་པར་མཛོད། །ཅེས་གསུངས་པའི་མི་ཁོམ་པ་
བརྒྱད་ནི། །འཁོར་རྣམ་བཞི་མི་རྒྱུ་བའི་ཡུལ་མཐའ་འཁོབ་པ་དང༌། གླེན་ལྐུགས་དང་ཡན་ལག་ཉིང་ལག་
དང་རྣ་བ་མ་ཚང་བའི་དབང་པོ་མ་ཚང་བ་དང་། ཚེ་སྔ་ཕྱི་དང་ལས་འབྲས་དང་དཀོན་མཆོག་གསུམ་སོགས་
མེད་པར་འཛིན་པའི་ལོག་ལྟ་ཅན་དང༌། སངས་རྒྱས་འབྱུང་བ་མེད་པའི་རྒྱལ་བའི་བཀའ་མེད་པ་བཞི་ནི་
མིའི་མི་ཁོམ་པ་ཡིན་ལ། ངན་སོང་གསུམ་དང་ལྷ་ཚེ་རིང་པོ་བཞི་ནི་མི་མ་ཡིན་གྱི་མི་ཁོམ་པའོ། །ལྷ་ཚེ་
རིང་པོ་ནི། བཤེས་སྤྲིངས་འགྲེལ་པ་ལས། འདུ་ཤེས་མེད་པ་དང་གཟུགས་མེད་པ་གཉིས་ལ་བཤད་པའི་
དང་པོ་ནི་བསམ་གཏན་བཞི་པའི་གནས་འབྲས་བུ་ཆེ་བའི་ཕྱོགས་གཅིག་ན་གྲོང་ལས་དགོན་པའི་ཚུལ་དུ་ཡོད་
ལ་ཕྱི་མ་ནི་གཟུགས་མེད་དུ་སྐྱེས་པའི་སོ་སོ་སྐྱེ་བོ་དང་། མི་ཁོམ་པ་བརྒྱད་ཀྱི་གཏམ་ལས། འདོད་པའི་
བྱ་བས་རྟག་ཏུ་གཡེངས་པའི་འདོད་ལྷ་ལྷ་ཚེ་རིང་པོར་བཤད། གཉིས་པ་འབྱོར་པ་བཅུ་ལ་རང་འབྱོར་ལྔ་
དང་གཞན་འབྱོར་ལྔ་། དང་པོ་རང་འབྱོར་ལྔ་ནི། མི་ཉིད་དབུས་སྐྱེས་དབང་པོ་ཚང་། །ལས་མཐའ་མ་
ལོག་གནས་ལ་དད་། །ཅེས་གསུངས་པ་ལྟར། མི་ཉིད་ཡིན་པ། ཡུལ་དབུས་སུ་སྐྱེས་པ། དབང་པོ་ཚང་
ཞིང་གླེན་ལྐུགས་སོགས་མ་ཡིན་པ། ལས་མཐའ་མ་ལོག་པ་སྟེ། མཚམས་མེད་བྱས་པ་མ་ཡིན་པ། །གནས་



ལམ་རིམ་དམར་ཁྲིད་མྱུར་ལམ། 319
ལ་དད་པ་ནི། ཆོས་འདུལ་བ་ལ་དད་པའོ། །གཉིས་པ་ནི། སངས་རྒྱས་བྱོན་དང་དམ་ཆོས་སྟོན། །བསྟན་
པ་གནས་དང་དེ་རྗེས་འཇུག །གཞན་ཕྱིར་སྙིང་ནི་བརྩེ་བའོ། །ཞེས་གསུངས་པ་ལྟར། སངས་རྒྱས་
འཇིག་རྟེན་ཁམས་སུ་བྱོན་པ་དང་། །དེས་ཆོས་བསྟན་པ་དང་། དེས་ཆོས་བསྟན་པ་གནས་པ་དང་། ཆོས་
བསྟན་པ་དེའི་རྗེས་སུ་འཇུག་པ་དང༌། གཞན་སྦྱིན་པ་པོ་དང་སྦྱིན་བདག་ལ་སོགས་པས་ཆོས་གོས་ལ་སོགས་
པ་སྟེར་བ་དང་། འཆད་པ་པོ་སྙིང་བརྩེ་བས་གཞན་ལ་ཆོས་སྟོན་པ་སོགས་ཡིན། དེའི་ནང་ནས་ཀྱང་གནད་
གཅོད་ཤིན་ཏུ་དཀོན་པ། མཐུན་རྐྱེན་འཛོམ་པ། ཐོས་བསམ་གྱི་ཤེས་རབ་ཆེ་བ། མི་དགེ་བའི་བཤེས་
གཉེན་དང་སྡིག་གྲོགས་གྱི་དབང་དུ་མ་སོང་བ། དགེ་བའི་བཤེས་གཉེན་དང་མཇལ་བ། ཉམས་ལེན་ལ་
གཞོལ་བ་ཉམས་ལེན་གྱི་གནད་ཤེས་པ། གསུང་རབ་ཐམས་ཅད་གདམས་ངག་ཏུ་ཤར་བ། སྒྲུབ་པའི་
གནས་ཡིད་དུ་འོང་བ་ཚང་བ་རྣམས་ནི་ཆོས་བསྒྲུབ་པ་ལ་མེད་དུ་མི་རུང་བའི་རིན་པོ་ཆེ་མང་དུ་འཛོམ་པ་ལྟ་
བུ་ཡིན། དལ་བ་བརྒྱད་ཚང་བ་ལ་འབྱོར་བ་བཅུ་ཚང་བས་མ་ཁྱབ་ཀྱང་འབྱོར་པ་བཅུ་ཚང་བ་ལ་དལ་བ་
བརྒྱད་ཚང་བས་ཁྱབ་ཅིང་། དལ་བ་བརྒྱད་ནི་བྲལ་བའི་སྒོ་ནས་བཞག་པ་ཡིན་ལ། འབྱོར་པ་བཅུ་ནི་ལྡན་
པའི་སྒོ་ནས་བཞག་པ་ཡིན། དེས་ན་རང་རེ་རྣམས་ཀྱིས་རྙེད་པར་དཀའ་ཞིང་རྙེད་ན་དོན་ཆེ་བའི་དལ་འབྱོར་
ཚང་བའི་རྟེན་འདི་དམ་པའི་ཆོས་བསྒྲུབ་པ་ལ་ཁོམ་པས་དུལ་བ་དང་ཆོས་བསྒྲུབ་པའི་ཕྱི་ནང་གི་ཆ་རྐྱེན་ཚང་
བས་ན་འབྱོར་པ་ཞེས་བྱ་ལ། རང་ཅག་རྣམས་ཀྱིས་ཐོབ་པའི་དལ་འབྱོར་གྱི་རྟེན་འདི་དོན་ཤིན་ཏུ་ཆེ་སྟེ།
འདི་ལ་བརྟེན་ནས་མངོན་མཐོའི་ལུས་ལོངས་སྤྱོད་འཁོར་ཕུན་ཚོགས་ཀྱི་རྒྱུ་སྦྱིན་པ་ཚུལ་ཁྲིམས་བཟོད་པ་བརྩོན་
འགྲུས་སོགས་ཀྱང་རྟེན་འདིས་བསྒྲུབ་ནུས་ལ། དེ་ཡང་ཞིང་དང་བསམ་པ་དང་དངོས་པོ་དང་རྟེན་དང་དུས་
ཀྱི་སྒོ་ནས་སྟོབས་ཆེ་བར་བསྒྲུབ་ནུས། དེ་ཡང་ཞིང་གི་སྒོ་ནས་སྟོབས་ཆེ་བར་བསྒྲུབ་ནུས་ཏེ། ཕྱོགས་བཅུའི་
སེམས་ཅན་ཐམས་ཅད་ཀྱི་མིག་ཕྱུང་བཙོན་རར་བཅུག་སླར་བཙོན་ར་ནས་བཏོན་ནས་མིག་བྱིན་ནས་ཚངས་
པའི་བདེ་བ་ལ་བཀོད་པ་ལས་བྱང་ཆུབ་སེམས་དཔའ་གཅིག་ལ་དང་བས་བལྟ་བ་ཕན་ཡོན་ཆེ། བྱང་ཆུབ་
སེམས་དཔའ་ཐམས་ཅད་མཆོད་པ་ལས་སངས་རྒྱས་ཀྱི་བ་སྤུའི་བུ་ག་གཅིག་ལ་མཆོད་པ་ཕན་ཡོན་ཆེ། སངས་



320 ལམ་རིམ་དམར་ཁྲིད་སྒྱུར་ལམ།
རྒྱས་ཐམས་ཅད་མཆོད་པ་ལས་སློབ་དཔོན་གྱི་བ་སྤུའི་བུ་ག་གཅིག་མཆོད་པ་ཕན་ཡོན་ཆེ་ཞིང་ད་ལྟའི་ལུས་
རྟེན་འདིས་བསྒྲུབ་ནུས། བསམ་པའི་སྒོ་ནས་སྟོབས་ཆེ་བར་བསྒྲུབ་ནུས་ཏེ། སེམས་ཅན་ཐམས་ཅད་ཀྱི་
དོན་དུ་རྫོགས་བྱང་ཐོབ་པར་བྱའོ་སྙམ་པའི་བསམ་པས་ཀུན་ནས་བསླངས་ཏེ་དུད་འགྲོ་ལ་ཟན་ཆངས་གཅིག་
བྱིན་ན་དགེ་རྩ་ཤིན་ཏུ་སྟོབས་ཆེ་བར་འགྱུར་ཏེ། ཆེད་དུ་བྱ་བ་སེམས་ཅན་གྲངས་མེད་པ་དང་། ཐོབ་བྱ་
རྫོགས་པའི་བྱང་ཆུབ་ཡོན་ཏན་བསམ་གྱིས་མི་ཁྱབ་པ་དང་ལྡན་པས་དགེ་རྩ་ཤིན་ཏུ་སྟོབས་ཆེ་བར་བསྒྲུབ་
མི་ནུས་ཤིང༌། དེ་ཡང་ད་ལྟའི་ལུས་རྟེན་འདིས་བསྒྲུབ་ནུས། དངོས་པོའི་སྒོ་ནས་སྟོབས་ཆེ་བར་བསྒྲུབ་
ནུས་པ་ནི་ཁྱིམ་པས་ཟང་ཟིང་དཔག་ཏུ་མེད་པ་བྱིན་པ་བས། རབ་ཏུ་བྱུང་བས་ཆོས་ཚིགས་བཅད་གཅིག་
བྱིན་པ་བསོད་ནམས་ལྷག་ཅིང་དེ་ཡང་རང་རེ་རབ་ཏུ་བྱུང་བ་རྣམས་ཀྱིས་ད་ལྟ་བསྒྲུབ་ནུས། རྟེན་གྱི་སྒོ་
ནས་སྟོབས་ཆེ་བར་བསྒྲུབ་ནུས་པ་ནི། བྱང་སེམས་ཁྱིམ་ན་གནས་པས་འབྲུ་མར་རྒྱ་མཚོ་ཙམ་ལ་སྙིང་པོ་
རི་རབ་ཙམ་བཙུགས་ནས་མར་མེ་ཕུལ་བ་བས། བྱང་སེམས་དགོན་པ་ན་གནས་པས་འབྲུ་མར་ཐིགས་པ་
གཅིག་ཙམ་ལ་སྙིང་པོ་ཁབ་རྩེ་ཙམ་བཙུགས་ནས་མར་མེ་ཕུལ་བ་ཕན་ཡོན་ཆེ་ཞིང་། བྱང་ཆུབ་ཀྱི་སེམས་
ལ་ཁྱད་པར་མེད་ཀྱང་རྟེན་གྱི་སྒོ་ནས་སྟོབས་ཆེ་ཞིང་དེ་ཡང་ད་ལྟའི་དགེ་སློང་བྱང་ཆུབ་སེམས་དཔའི་རྟེན་
ཅན་འདི་གས་བསྒྲུབ་ནུས། དུས་ཀྱི་སྒོ་ནས་སྟོབས་ཆེ་བ་ནི། བྱང་ཤར་མཚམས་ཀྱི་སངས་རྒྱས་དབང་
ཕྱུག་རྒྱལ་པོའི་ཞིང་དུ་བསྐལ་པའི་བར་དུ་ཚུལ་ཁྲིམས་བསྲུངས་པ་ལས། མི་མཇེད་འཇིག་རྟེན་གྱི་ཞིང་ཁམས་
འདིར་ཚུལ་ཁྲིམས་སྣ་རེ་བསྲུངས་པ་ཕན་ཡོན་ཆེ་ཞིང་། སྟོན་པའི་བསྟན་པ་ལ་སྐྱོན་མ་ཞུགས་པའི་དུས་
སུ་ཚུལ་ཁྲིམས་ཡུན་རིང་དུ་བསྲུངས་པ་ལས། བསྟན་པ་འཇིག་པ་ལ་ཉེ་བའི་དུས་འདིར་སྔ་དྲོ་ཙམ་ཞིག་
ཚུལ་ཁྲིམས་བསྲུངས་པ་ཕན་ཡོན་ཆེ། གཞན་ཡང་སྡོམ་འབྱུང་ལས། གླིང་གསུམ་པོ་ཡི་མི་རྣམས་ནི། །ལོངས་
སྤྱོད་ཆེན་པོས་ཡང་དག་འཚོ། །རྣམ་རྟོག་མེད་ཅིང་རྣམ་དཔྱོད་མེད། །བླུན་རྨོངས་བྱེ་བྲག་མི་ཕྱེད་པའོ།
ཞེས་དང་། འཛམ་བུ་གླིང་རྣམས་ལས་སྐྱེས་པས། །ལས་ཀྱི་ས་པར་རབ་ཏུ་གྲགས། །ཞེས་འཛམ་བུ་
གླིང་པ་རྣམས་ལས་ཀྱི་ས་པ་ཡིན་པས་ཚེ་སྟོད་ལ་བསགས་པའི་ལས་རྣམས་ཚེ་སྨད་ལ་སྨིན་ནུས་པས་སྙིགས་



ལམ་རིམ་དམར་ཁྲིད་རྒྱུར་ལམ། 321
དུས་ཀྱི་ཚེ་ཐུང་གཅིག་ལ་འཚང་རྒྱ་བའི་རྟེན་ལ་འཛམ་བུ་གླིང་པ་མཆོག་ཏུ་བསྔགས། བསྔགས་པའི་རྒྱུ་
མཚན་ཡང་དེ་ལྟར་ཡིན། བདེ་བ་ཅན་དུ་སྐྱེས་པའི་བྱང་སེམས་རྣམས་ཀྱང་འདི་ནས་ཤར་ཕྱོགས་ལོགས་
ན་མི་མཇེད་འཇིག་རྟེན་ཁམས་ཀྱི་ཞིང་ཁམས་ན་སྙིགས་དུས་ཀྱི་ཚེ་ཐུང་གཅིག་ལ་འཚང་རྒྱ་བའི་ལུས་རྟེན་
ཁྱད་པར་ཅན་ཡོད་པས་དེར་སྐྱེ་བར་ཤོག་ཅིག་ཅེས་སྨོན་ལམ་འདེབས་པ་ཡིན། མདོར་ན་རྟེན་འདི་ལ་སྡོམ་
པ་གསུམ་ག་སྐྱེ་ཞིང་། སྙིགས་དུས་ཀྱི་ཚེ་ཐུང་གཅིག་ལ་སངས་རྒྱས་ཀྱི་གོ་འཕང་ཡང་བདེ་བླག་ཏུ་བསྒྲུབ་
ནུས་པས་སོ། །དེས་ན་རྙེད་པར་དཀའ་ཞིང་རྙེད་ན་དོན་ཆེ་བའི་དལ་འབྱོར་ཚང་བའི་རྟེན་ལན་ཅིག་ཐོབ་
པ་འདི་དོན་མེད་དུ་མི་བཏང་བར་སྙིང་པོར་ཞིག་བླང་བར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་
གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་
དང་བཅས་པའི་རྒྱུན་བབས། རང་བཞིན་ཁྱད་པར་དུ་ཡང་དལ་འབྱོར་དོན་ཆེའི་རྟོགས་པ་ཁྱད་པར་ཅན་
སྐྱེ་བ་ལ་གེགས་བྱེད། ལུས་དྭངས་གསལx། ཚེ་དང་བསོད་ནམསx། ཁྱད་པར་དུ་ཡང་། གཉིས་པ་
རྙེད་དཀའ་བར་བསམ་པ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། དལ་
འབྱོར་ཐོབ་པ་འདི་དོན་ཆེ་བར་མ་ཟད་རྙེད་ཀྱང་ཤིན་ཏུ་དཀའ་སྟེ། འདུལ་བ་ལུང་གཞི་ལས། ངན་འགྲོ་
དང་བདེ་འགྲོ་ནས་ཤི་འཕོས་ཏེ་ངན་འགྲོར་སྐྱེ་བ་ནི་ས་ཆེན་པོའི་རྡུལ་དང་བདེ་འགྲོར་སྐྱེ་བ་ནི་ཕྱག་སེན་གྱི་
རྩེ་མོས་བཞེས་པའི་རྡུལ་དང་འདྲ་བར་གསུངས་ཏེ། བཞི་བརྒྱ་པ་ལས། ཕལ་མོ་ཆེར་ན་མི་རྣམས་ནི། །དམ་
པ་མ་ཡིན་ཕྱོགས་ཡོངས་འཛིན། །དེས་ན་སོ་སོ་སྐྱེ་བོ་རྣམས། །ཕལ་ཆེར་ངེས་པར་ངན་འགྲོར་འགྲོ །ཞེས་
གསུངས་པ་ལྟར་མི་ལ་སོགས་པ་ཕལ་ཆེར་མི་དགེ་བ་བཅུ་ལ་སོགས་པ་ཤས་ཆེར་སྤྱོད་ལ། དེ་དག་གིས་
ཀྱང་དལ་འབྱོར་ཐོབ་པའི་གེགས་བྱེད་ཅིང་། ཁྱད་པར་དལ་འབྱོར་ཚང་བའི་རྟེན་རྣམ་པར་དག་པ་ཐོབ་
པ་ལ་ཚུལ་ཁྲིམས་རྣམ་པར་དག་པས་གཞི་བཟུངས། སྦྱིན་སོགས་ཀྱིས་གྲོགས་བྱས། སྨོན་ལམ་དྲི་མ་མེད་
པས་མཚམས་སྦྱོར་བ་སོགས་དགོས་པ་ལ་རྒྱུ་དེ་ལྟ་བུ་བསྒྲུབ་པ་ཤིན་ཏུ་ཉུང་བར་སྣང་བས་འབྲས་བུ་དལ་འབྱོར་
ཚང་བའི་རྟེན་ཐོབ་པ་ཤིན་ཏུ་དཀོན་པ་ཡིན། རིགས་མཐུན་བདེ་འགྲོ་ལ་ལྟོས་ནས་དལ་འབྱོར་ཚང་བའི་



322 ལམ་རིམ་དམར་ཁྲིད་མྱུར་ལམ།
རྟེན་ཐོབ་པ་འདི་ཤིན་ཏུ་དཀོན་པ་ཡིན་ཏེ། མི་བརྒྱ་ཕྲག་མང་པོའི་ནང་ནས་ཀྱང་དལ་འབྱོར་ཚང་བའི་རྟེན་
ཐོབ་པ་ཉིན་མོའི་སྐར་མ་ལྟ་བུར་ཤིན་ཏུ་དཀོན་པའི་ཕྱིར། དཔེའི་སྒོ་ནས་རྙེད་པར་དཀའ་བ་ནི་དགའ་བོ་
མངལ་འཇུག་གི་མདོ་ནས་ཁབ་རྩེར་ཉུངས་ཀར་ཆགས་པ་དང་། ཤེལ་གྱི་ཁང་པའི་ལོགས་ལ་སྲན་མ་གཏོར་
ན་དེའི་ངོས་ལ་སྲན་མ་ཆགས་པ་ལས་ཀྱང་། ངན་འགྲོ་ནས་བདེ་འགྲོར་སྐྱེ་བ་ཤིན་ཏུ་དཀའ་བར་གསུངས།
ཡང་དག་པར་ལྡན་པའི་ལུང་ལས། ས་གཞི་ཆེན་པོ་འདི་རྒྱ་མཚོ་ཆེན་པོ་གཅིག་ཏུ་གྱུར་ཏེ་དེའི་སྟེང་དུ་གཉའ་
ཤིང་བུ་ག་གཅིག་པ་ཞིག་ཕྱོགས་བཞིའི་རླུང་གིས་ཕྱོགས་ཀུན་ཏུ་བསྐྱོད་པ་དང་རྒྱ་མཚོ་དེའི་ནང་ན་རུས་སྦལ་
ཞར་པ་ལོང་བ་ལོ་བརྒྱ་བརྒྱ་ན་མགོ་རྡོག་རྡོག་འོང་བ་དེའི་མགྲིན་པ་གཉའ་ཤིང་གི་བུ་གར་ཆུད་པ་ལས་ཀྱང་
ངན་འགྲོ་ནས་བདེ་འགྲོར་སྐྱེ་བ་ཤིནཏུ་དཀའ་བར་གསུངས། དེ་ཡང་དཔེར་ན་ད་ལྟའི་ཉང་ཆུ་འདི་རི་མཐོན་
པོའི་རྩེར་འདྲེན་པ་ལས་ཀྱང་། ངན་འགྲོ་ནས་བདེ་འགྲོར་སྐྱེ་བ་དཀའ་ཞིང་དེའི་རྒྱུ་མཚན་ཡང་ངན་འགྲོར་
སྐྱེས་ན་དགེ་བའི་བློ་སྐྱེ་དཀའ་ཞིང་སྡིག་པ་ནི་འཕྲལ་དུ་གསོག་པས་ངན་འགྲོ་ནས་བདེ་འགྲོར་སྐྱེ་བ་ཤིན་ཏུ་
དཀའ༑ ༑གྲངས་ཀྱི་སྒོ་ནས་རྙེད་དཀའ་བ་ནི། ངན་སོང་གསུམ་ལས་དུད་འགྲོ་ཉུང་། དུད་འགྲོ་ལས་ཡི་
དྭགས་མང་། ཡི་དྭགས་ལས་དམྱལ་བ་མང་། དུད་འགྲོ་བྱིངས་རྒྱ་མཚོ་ཆེན་པོ་ན་ཡོད་ཅིང་ལྷ་ཡུལ་དང་
མི་ཡུལ་ན་ཡོད་པ་རྣམས་ཁ་འཐོར་བ་ཡིན། དེ་ཡང་དབྱར་སེ་ཕུར་ཞིག་ལ་འཁོར་བའི་སྦྲང་མའི་གྲངས་
ཙམ་འཛམ་བུ་གླིང་པའི་མི་ཐམས་ཅད་ལ་མེད། དེས་ན་རང་རེ་རྣམས་ཀྱིས་རྙེད་པར་དཀའ་ཞིང་རྙེད་ན་
དོན་ཆེ་བའི་དལ་འབྱོར་ཚང་བའི་རྟེན་ལན་ཅིག་ཐོབ་པ་འདི་དོན་མེད་དུ་མི་བཏང་བར་སྙིང་པོ་ཞིག་བླང་བར་
བྱའོ༑ ༑སྙིང་པོ་ལེན་པའི་ཚུལ་ཡང་བླ་མ་སངས་རྒྱས་འབྲལ་མེད་དུ་བསྟེན་ནས། དེས་བསྟན་པའི་ཐེག་
པ་མཆོག་གི་གདམས་པའི་སྙིང་པོ་ཉམས་སུ་བླངས་ནས་ཚེ་གཅིག་ཉིད་ལ་སངས་རྒྱས་ཀྱི་གོ་འཕང་བདེ་བླག་
ཏུ་ཐོབ་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་གསོལ་བ་བཏབ་པས་
སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞནx། ཁྱད་
པར་དུ་ཡང་དལ་འབྱོར་རྙེད་དཀའི་རྟོགས་པ་ཁྱད་པར་ཅན་སྐྱེ་བ་ལ་གེགས་བྱེད། ལུས་དྭངས་གསལ།



ལམ་རིམ་དམར་ཁྲིད་སྒྱུར་ལམ། 33
ཚེ་དང་བསོད་ནམས་། ཁྱད་པར་དུ་ཡང་དལ་འབྱོར་རྙེད་དཀའི་རྟོགས་པ་ཁྱད་པར་ཅན་རང་གཞན་སེམས་
ཅན་ཐམས་ཅད་ཀྱི་རྒྱུད་ལ་སྐྱེས་པར་བསམ། གསུམ་པ་མཇུག་ཏུ་ཇི་ལྟར་བྱ་བ་ནི་སྔར་བཞིན་ཡིན་ལ། གཉིས་
པ་མཐུན་མཚམས་སུ་ཇི་ལྟར་བྱ་བའི་ཚུལ་ནི། ཐུན་མཚམས་སུ་ཡང་དལ་འབྱོར་གྱིས་ཆོས་སྐོར་སྟོན་
པའི་གསུང་རབ་དགོངས་འགྲེལ་དང་བཅས་པ་བལྟ་བ་སོགས་སྔར་བཞིན་ནོ། །གཉིས་པ་སྙིང་པོ་ཇི་ལྟར་
ལེན་ཚུལ་ལ་གསུམ། སྐྱེས་བུ་ཆུང་ངུ་དང་ཐུན་མོང་བའི་ལམ་ལ་བློ་སྦྱོང་བ་དང་། འབྲིང་དང་ཐུན་མོང་
བའི་ལམ་ལ་བློ་སྦྱོང་བ་དང༌། སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱོང་བའོ། །དང་པོ་ལ་གཉིས། ཐུན་
གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་པོ་ལ་སྦྱོར་དངོས་མཇུག་
གསུམ་ལས། དང་པོ་སྦྱོར་བ་ནི། སྐྱབས་གནས་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་
ལ་གསོལ་བ་འདེབས། །ཞེས་པ་ཡན་ཆད་སྔར་བཞིན་ཡིན་ལ། དེ་ནས་བདག་དང་མ་སེམས་ཅན་ཐམས་
ཅད་འཁོར་བར་སྐྱེས་ནས་ཡུན་རིང་ལ་ཤུགས་དྲག་པའི་སྡུག་བསྔལ་སྣ་ཚོགས་མྱོང་བ་འདི་འཆི་བ་མི་རྟག་
པ་མ་བསམས་ཤིང་། ངན་འགྲོའི་སྡུག་བསྔལ་དྲན་ནས་དེ་ལས་ཐར་འདོད་ཀྱི་བློ་ཤུགས་དྲག་མ་སྐྱེས་པ་
དང་༑ ༑ངན་འགྲོའི་སྡུག་བསྔལ་གྱིས་འཇིགས་ནས་དཀོན་མཆོག་གསུམ་ལ་སྙིང་ཐག་པ་ནས་སྐྱབས་སུ་
མ་སོང་བ་དང་། ལས་འབྲས་ལ་ཡིད་ཆེས་ཀྱི་དད་པ་མ་སྐྱེས་པས་ལན་པར་འདུག་པས། ད་བདག་དང་
མ་སེམས་ཅན་ཐམས་ཅད་ཀྱི་རྒྱུད་ལ་འཆི་བ་མི་རྟག་པ་དྲན་པ་དང་། ངན་འགྲོའི་སྡུག་བསྔལ་དྲན་ནས་
དེ་ལས་ཐར་འདོད་ཀྱི་བློ་ཤུགས་དྲག་སྐྱེ་བ་དང་། ངན་འགྲོའི་སྡུག་བསྔལ་གྱིས་འཇིགས་ནས་དཀོན་མཆོག་
གསུམ་ལ་སྙིང་ཐག་པ་ནས་སྐྱབས་སུ་འགྲོ་བ་དང་། ལས་འབྲས་ལ་ཡིད་ཆེས་ཀྱི་དད་པ་སྐྱེས་ནས་སྡིག་
སྤོང་དགེ་བ་ཚུལ་བཞིན་དུ་བསྒྲུབ་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་
པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞནw།
ཁྱད་པར་དུ་ཡང་དེ་དང་དེའི་རྟོགས་པ་ཁྱད་པར་ཅན་སྐྱེ་བ་ལ་གེགས་བྱེད་ཀྱི་སྡིག་སྒྲིབ་ཐམས་ཅད་བྱང་ཞིང་
དག ༑ལུས་དྭངས་གསལx། ཚེ་དང་བསོད་ནམས། ཁྱད་པར་དུ་ཡང་དེ་དང་དེའི་རྟོགས་པ་ཁྱད་པར་



324
ལམ་རིམ་དམར་ཁྲིད་མྱུར་ལམ།
ཅན་རང་གཞན་སེམས་ཅན་ཐམས་ཅད་ཀྱི་རྒྱུད་ལ་སྐྱེས་པར་བསམ། གཉིས་པ་དངོས་གཞི་ལ་བཞི། འཆི་
བ་མི་རྟག་པ་བསམ་པ། ངན་འགྲོའི་སྡུག་བསྔལ་བསམ་པ། དཀོན་མཆོག་གསུམ་ལ་སྐྱབས་སུ་འགྲོ་བ་
སྦྱོང་བ། ལས་འབྲས་ལ་ཡིད་ཆེས་ཀྱི་དད་པ་བསྐྱེད་པའོ། །དང་པོ་ནི་སྤྱི་བོར་བླ་མ་ལྷ་བསྒོམ་བཞིན་པའི་
ངང་ནས་འདི་ལྟར་བསམ་སྟེ། རྙེད་པར་དཀའ་ཞིང་རྙེད་ན་དོན་ཆེ་བའི་དལ་འབྱོར་ཚང་བའི་རྟེན་འདི་
མྱུར་དུ་འཇིག་སྟེ། འཆི་བདག་ངེས་པར་འོང་ལ། དེ་ཡང་ལུས་ཇི་འདྲ་ཞིག་བླངས་ཀྱང་འཆི་བས་མི་
ཚུགས་པ་མེད་དེ། མི་རྟག་པའི་ཚོམས་ལས། གང་ཡང་སངས་རྒྱས་རང་སངས་རྒྱས། །སངས་རྒྱས་
རྣམས་ཀྱི་ཉན་ཐོས་ཀྱང་། །སྐུ་ལུས་འདི་ནི་སྤོང་མཛད་ན། །སྐྱེ་བོ་ཕལ་པ་སྨོས་ཅི་དགོས། །ཞེས་གསུངས་
པ་ལྟར། དེ་བཞིན་གཤེགས་པ་རྡོ་རྗེའི་སྐུབརྙེས་པ་རྣམས་ཀྱང་གདུལ་བྱའི་དོན་དུ་འཇིག་རྟེན་གཞན་དུ་གཤེགས་
ན་བདག་ཅག་སྐྱེ་བོ་ཕལ་བ་རྣམས་ལྟ་སྨོས་ཀྱང་ཅི་འཚལ། ཡུལ་གང་དུ་བསྡད་ཀྱང་འཆི་བས་མི་ཚུགས་
པ་མེད་དེ། ཚོམས་ལས། གང་དུ་གནས་ནས་འཆི་བས་མི་ཚུགས་པའི། །ས་ཕྱོགས་དེ་ནི་ཡོད་པ་མ་ཡིན་
ཏེ༑ ༑བར་སྣང་ལ་མེད་རྒྱ་མཚོའི་ནང་ནའང་མེད། །རི་བོ་རྣམས་ཀྱི་གསེབ་ཏུ་ཞུགས་ནའང་མིན། །ཞེས་
གསུངས་པའི་ཕྱིར། མགྱོགས་པས་འབྲོས་པའམ་སྟོབས་དང་ནོར་དང༌། རྫས་དང་སྔགས་དང་སྨན་ལ་
སོགས་པ་གང་གིས་ཀྱང་བཟློག་ཏུ་མེད་ཅིང་མགྱོགས་པས་བྲོས་པས་ཐར་སའང་མེད་དེ། དྲང་སྲོང་ཆེན་
པོ་ལྔ་མངོན་ཤེས། །མཁའ་ལ་རྒྱང་རིང་འགྲོ་བ་ཡང་། །གང་ན་སྤྱོད་ཡུལ་འཆི་མེད་པའི། །གནས་དེར་
ཕྱིན་པར་མི་ནུས་སོ། །ཞེས་གསུངས་པའི་ཕྱིར། སྟོབས་དང་ནོར་དང་རྫས་དང་སྔགས་དང་སྨན་ལ་སོགས་
པ་གང་གིས་ཀྱང་བཟློག་ཏུ་མེད། དེ་ཡང་ཕྱི་ནང་གི་རྐྱེན་གང་གིས་ཀྱང་བཟློག་ཏུ་མེད་པ་དང་། ཚེ་ལ་
སྣོན་པ་མེད་ཅིང་འབྲིད་བྱེད་བར་མ་ཆད་དང་བཅས་པ་ཡིན་ཏེ། ཚེ་ཚད་ལོ་དྲུག་ཅུ་ཐུབ་པའི་དབང་དུ་བྱས་
ཀྱང་༑ ༑ལོ་དྲུག་ཅུ་ཟིན་པ་རྣམས་ནི་ད་ལོ་འཆིའམ་ད་གཟོད་འཆིའམ་སང་འཆི་གནངས་འཆི་ལྟ་བུ་ཡིན།
ལོ་ལྔ་བཅུ་ཟིན་པ་རྣམས་ཀྱི་ཡང་ཚེ་ལྷག་ལོ་བཅུ་ལས་མ་ལས། དེ་བཞིན་དུ་ལ་ལའི་སུམ་གཉིས་ལ་ལའི་
ཕྱེད་ཙམ་སོང་། ཚེའི་ལྷག་མ་དེ་ཡང་ལོ་ནི་ཟླ་བ། ཟླ་བ་ནི་ཞག །ཞག་ནི་ཉིན་མཚན་སོགས་སོང་བས་



ལམ་རིམ་དམཎ་ཁྲིད་ཟུར་ལམ། 325
འཛད་ལ། དེ་ཡང་སྔ་དྲོ་སོགས་སོང་བས་འཛད། སྔ་དྲོ་དེ་ཡང་ཡུད་ཙམ་ཞིག་སོང་བས་འཛད་དེ། སྤྱོད་
འཇུག་ལས། ཉིན་མཚན་སྡོད་པ་ཡོད་མེད་པར། །ཚེ་འདི་རྟག་ཏུ་གུད་འགྱུར་ཞིང༌། །སྣོན་པའང་གུད་
ནས་འོང་མེད་ན། །བདག་ལྟ་འཆི་བར་ཅིས་མི་འགྱུར། །ཞེས་གསུངས་པའི་ཕྱིར། གསོན་པའི་ཚེ་ཆོས་
བྱ་ལོང་མེད་པར་ངེས་པར་འཆི་སྟེ། མངལ་འཇུག་ལས་གསུངས་པ་ལྟར། དང་པོ་བྱིས་པའི་དུས་ལོ་
བཅུར་ནི་ཆོས་སྒྲུབ་པའི་བསམ་པ་ནི་མི་རྙེད་ཅིང་། མཐར་རྒུད་པའི་སྐབས་ལོ་ཉི་ཤུར་ནི་ཆོས་སྒྲུབ་པའི་
སྐབས་མེད་ལ། དེའི་བར་དུ་ཡང་གཉིད་ཀྱིས་ཕྱེད་ཁྱེར། ནད་སོགས་ཀྱིས་ཀྱང་དུས་དུ་མ་ཞིག་ཟད་ནས་
ཆོས་སྒྲུབ་པའི་སྐབས་ཅུང་ཟད་ལས་མེད་དོ། །འཆི་བར་མ་ཟད་ནམ་མཆི་ལ་ངེས་པ་མེད་དེ། སྤྱིར་སྒྲ་
མི་སྙན་པའི་ཚེ་ནི་སྟོང་དུ་ངེས་ཀྱི། གཞན་རྣམས་ཀྱིས་རང་རང་གི་ཚེ་ཚད་ཐུབ་པའི་ངེས་པ་མེད་ན་ཡང་
ཕལ་ཆེར་ངེས་པ་མང་ལ། འཛམ་བུ་གླིང་པ་ཤིན་ཏུ་མ་ངེས་པ་ཡིན་ཏེ། དང་པོར་ལོ་དཔག་མེད་ཐུབ་པའང་
བྱུང་༑ ༑ད་གདོད་ལོ་བཅུ་ལ་རིང་མཐའ་བྱེད་དགོས་ཤིང་། ད་ལྟ་ཡང་རྒན་གཞོན་བར་མ་གང་ལའང་
ནམ་འཆི་ལ་ངེས་པ་མེད་དེ། མཛོད་ལས། འདི་ན་མ་ངེས་ཐ་མར་ནི། །ལོ་བཅུ་དང་པོ་དཔག་ཏུ་མེད།
ཅེས་དང་། །ཚོམས་ལས། སྔ་དྲོ་སྐྱེ་བོ་མང་མཐོང་བ། །ཕྱི་དྲོ་ཁ་ཅིག་མཐོང་མི་འགྱུར། །ཕྱི་དྲོ་སྐྱེ་བོ་
མང་མཐོང་བ། །སྔ་དྲོ་ཁ་ཅིག་མཐོང་མི་འགྱུར། །ཞེས་དང་། སྐྱེས་པ་བུད་མེད་མང་པོ་དང་། །དར་ལ་
བབ་པའང་འཆི་འགྱུར་ན། །དེ་ལ་མི་འདི་གཞོན་ཞེས་ཏེ། །གསོན་པའི་གདེང་གྲོད་ཅི་ཞིག་ཡོད། །ཁ་
ཅིག་མངལ་དུ་འཆི་བར་འགྱུར། །དེ་བཞིན་ཁ་ཅིག་བཙས་ཙམ་ན། །དེ་བཞིན་ཁ་གཅིག་གོག་ཙམ་ན། །དེ་
བཞིན་ཁ་ཅིག་ཡོངས་རྒྱུག་ན། །ལ་ལ་རྒན་དཔལ་ལ་ལ་གཞོན། །ལ་ལ་དར་ལ་བབ་པའི་མི། །རིམ་གྱིས་
རབ་ཏུ་འགྲོ་འགྱུར་ཏེ། །འབྲས་བུ་སྨིན་པ་ལྟུང་བ་བཞིན། །ཞེས་དང་། ཚོམས་ལས། སང་དང་འཇིག་
རྟེན་ཕྱི་མ་གཉིས། །སྔོན་དུ་གང་སྔ་གཏོལ་མེད་པས། །སང་གི་ཚེས་ལ་མི་འབད་པར། །ཕྱི་མའི་དོན་ལ་
འབད་པར་རིགས། །ཞེས་གསུངས་པའི་ཕྱིར། འཆི་རྐྱེན་ཤིན་ཏུ་མང་ཞིང་གསོན་རྐྱེན་ཉུང་བ་ཡིན་ཏེ།
རིན་ཆེན་འཕྲེང་བ་ལས། འཆི་བའི་རྐྱེན་ནི་མང་བ་སྟེ། །གསོན་པ་ཡི་ནི་ཉུང་ཟད་ཅིག །ཅེས་གསུངས་



326
ལམ་རིམ་དམར་ཁྲིད་མྱུར་ལམ།
པ་ལྟར། ཕྱིའི་རྐྱེན་མིས་མཚོན་བསྣུན་པ། དུག་བཏང་བ། གནོད་སྦྱིན་དང་རྒྱལ་པོ་དང་བཙན་དང་མ་
མོ་ལ་སོགས་པ་རྣམས་ཀྱིས་སྲོག་འཕྲོག་པ་དང་། རང་གི་འབྱུང་བ་བཞི་འཁྲུགས་པ་དང༌། ཟས་མ་འཕྲོད་
པ་དང༌། སྨན་མ་འཕྲོད་པ་དང་། གློ་བུར་དུ་གཡང་ས་ལ་ལྷུང་བ་དང༌། ཁང་པ་རྡིབ་པ་དང་། གྲུ་ཞིག་པ་
དང་༑ ༑ཀོ་བ་ཇིབ་པ་དང་། གློ་བུར་དུ་གཟའ་གདོང་ཐུག་བྱུང་བས་ཤི་བ་སོགས་གཞན་གློ་བུར་དུ་ཤི་བ་
རྣམས་དཔེར་བྱས་ནས་བདག་ཀྱང་དེ་ལྟ་བུའི་ཆོས་ཅན་ནོ་སྙམ་དུ་བསམ་ཞིང་། ལུས་ཆུའི་ཝུ་བ་ལྟར་ཉམ་
ཆུང་བས་ནམ་འཆི་ལ་ངེས་པ་མེད་དེ། བཤེས་སྤྲིངས་ལས། ས་དང་ལྷུན་པོ་རྒྱ་མཚོ་ཉི་མ་བདུན། །འབར་
བས་བསྲེགས་པའི་ལུས་ཅན་འདི་དག་ཀྱང་། །ཐལ་བ་ཡང་ནི་ལུས་པར་མི་འགྱུར་ན། །ཤིན་ཏུ་ཉམ་ཆུང་
མི་ལྟ་སྨོས་ཅི་འཚལ། །ཞེས་གསུངས་པའི་ཕྱིར་དང་། རིན་ཆེན་འཕྲེང་བ་ལས། འཆི་བདག་རྐྱེན་གྱི་
ནང་གནས་པ། །རླུང་དམར་ནང་འདུག་མར་མེ་བཞིན། །ཞེས་གསུངས་པ་ལྟར། ཚེར་མ་ཟུག་པ་ལྟ་
བུས་ཀྱང་རྐྱེན་བྱས་ནས་གློ་བུར་དུ་འཆི་བར་འགྱུར་རོ་སྙམ་དུ་བསམ། འཆི་བའི་ཚེ་ཆོས་མ་གཏོགས་གཞན་
གང་གིས་ཀྱང་ཕན་པ་མེད་དེ། གཉེན་བཤེས་བརྩེ་གདུང་ཇི་ལྟར་ཆེ་བས་མཐའ་བསྐོར་ཀྱང་གཅིག་ཀྱང་
འཁྲིད་ས་མེད། །ཡིད་དུ་འོང་བའི་ནོར་གྱི་ཕུང་པོ་ཇི་སྙེད་ཅིག་ཡོད་ཀྱང་རྡུལ་ཕྲན་ཙམ་ཡང་འཁྱེར་དུ་མེད།
ལྷན་ཅིག་སྐྱེས་པའི་ཤ་རུས་ཀྱང་འབྲལ་དགོས་ན་ཚེ་འདིའི་ཕུན་ཚོགས་ལ་ཆགས་པས་ཅི་ཞིག་བྱ། འཆི་
བའི་དགྲ་ནི་ངེས་པར་འོང་ལ་ནམ་འོང་ལ་ངེས་པ་མེད་ཅིང་། དེ་རིང་རང་ཡང་འཆི་ཉེན་ཡོད་པས་འཆི་
གྲབས་ཤིག་བྱ་དགོས་པར་འདུག །འཆི་གྲབས་ཀྱང་ཚེ་འདིའི་ཕུན་ཚོགས་ཐམས་ཅད་ལ་མ་ཆགས་པར་
ཆོས་རྣམ་དག་ཅིག་ད་ལྟ་ཉིད་དུ་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་
གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས།
རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་དེ་དང་དེའི་གེགས་བྱེད་སྦྱངས། དེ་དང་
དེའི་རྟོགས་པ་ཁྱད་པར་ཅན་དང་གཞན་སེམས་ཅན་ཐམས་ཅད་ཀྱི་རྒྱུད་ལ་སྐྱེས་པར་བསམ། གཉིས་པ་
ངན་འགྲོའི་སྡུག་བསྔལ་བསམ་པ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། རྙེད་



ལམ་རིམ་དམར་ཁྲིད་མྱུར་ལམ་ 327
པར་དཀའ་ཞིང་རྙེད་ན་དོན་ཆེ་བའི་དལ་འབྱོར་ཚང་བའི་རྟེན་འདི་ཡང་མྱུར་དུ་འཇིག་ཅིང་། ཞིག་པའི་
འོག་ཏུ་མེད་དེ་མི་འགྲོ་བར་སྐྱེ་བ་ཞིག་བླང་དགོས་ལ་སྐྱེ་ས་ཡང་བདེ་འགྲོ་དང་ངན་འགྲོ་གཉིས་ལས་མ་འདས་
ཤིང་༑ ༑གལ་ཏེ་ངན་འགྲོར་སྐྱེས་ན་དམྱལ་བ་པ་རྣམས་ལ་ཚ་གྲང་དང་དེས་མཚོན་པའི་སྡུག་བསྔལ། ཡི་
དྭགས་རྣམས་ལ་བཀྲེས་སྐོམ་དང་དེས་མཚོན་པའི་སྡུག་བསྔལ། དུད་འགྲོ་རྣམས་ལ་གླེན་ཞིང་གཏི་མུག་
པ་དང་། གཅིག་ལ་གཅིག་ཟ་བའི་སྡུག་བསྔལ་བསམ་གྱིས་མི་ཁྱབ་པ་ཡོད། དེ་ལྟར་ན་སྡུག་བསྔལ་བསམ་
པ་ལ་བཞི། སེམས་ཅན་དམྱལ་བ་ཆེན་པོ། ཉེ་འཁོར་པའི་དམྱལ་བ། གྲང་བའི་དམྱལ་བ། ཉི་ཚེ་བའི་
དམྱལ་བའོ༑ ༑དང་པོ་ནི་འདི་ནས་དཔག་ཚད་སུམ་ཁྲི་ཉིས་སྟོང་གི་འོག་ན་ཡང་གསོས་ཡོད་ལ། དེ་ནས་
དཔག་ཚད་བཞི་སྟོང་གིས་ཆོད་པ་ན་གཞན་བདུན་ཡོད་དོ། །དེ་ལ་བརྒྱད་ལས་ཡང་གསོས་ནི། སེམས་
ཅན་དེ་དག་ནང་ཕན་ཚུན་འདུས་ནས་ལས་ཀྱི་དབང་གིས་བྱུང་བའི་མཚོན་ཆ་སྣ་ཚོགས་ཀྱིས་གཅིག་ལ་གཅིག་
སྣུན་པར་བྱེད་དོ། །དེ་ནས་བརྒྱལ་ཏེ་ས་ལ་འགྱེལ་བ་ན་ནམ་མཁའ་ནས་ཁྱེད་རྣམས་ཡང་གསོས་པར་གྱུར་
ཅིག་ཅེས་པའི་སྒྲ་འབྱུང་ངོ༌། །དེ་ནས་ཡང་ལངས་ཏེ་སྔར་བཞིན་བསྣུན་པས་སྡུག་བསྔལ་དཔག་ཏུ་མེད་
པ་མྱོང་ངོ༌། །ཐིག་ནག་ནི་སེམས་ཅན་དེ་རྣམས་དམྱལ་སྲུང་རྣམས་ཀྱིས་ཟུར་བཞི་ལ་སོགས་པ་དུ་མར་ཐིག་
ནག་པོ་བཏབ་ནས་དེའི་སྟེང་དུ་མཚོན་གྱིས་གཤག་པ་སོགས་ཀྱི་སྡུག་བསྔལ་དཔག་ཏུ་མེད་པ་ཉམས་སུ་མྱོང་།
བསྡུས་འཇོམས་ནི་སེམས་ཅན་དེ་དག་ཕན་ཚུན་འདུས་ནས་གཅིག་ཏུ་གནས་པ་ན་ར་རུའི་གདོང་པ་ཅན་དང་
ལུག་གི་གདོང་པ་ཅན་གྱི་བར་དུ་འཚིར་བ་སོགས་ཀྱི་སྡུག་བསྔལ་དཔག་ཏུ་མེད་པ་མྱོང་། ངུ་འབོད་ནི་ལྕགས་
ཁང་མེ་འབར་བའི་ནང་དུ་སྲེག་པར་བྱེད། ཚ་བ་ནི་ལྕགས་ཟངས་དཔག་ཚད་དུ་མའི་ནང་དུ་སྲེག་པ་དང་།
ལྕགས་ཀྱི་གསལ་ཤིང་རྩེ་གཅིག་པས་འཕོངས་ནས་སྤྱི་བོར་ཕུག་སྟེ་དབང་པོའི་སྒོ་ཐམས་ཅད་ནས་མེ་འབར་
བས་སྲེག་པར་བྱེད། རབ་ཏུ་ཚ་བ་ནི་གསལ་ཤིང་རྩེ་གསུམ་པ་འཕོངས་སུ་བཅུག་ནས་སྤྱི་བོ་དང་ཕྲག་པ་
གཉིས་སུ་ཐོན་པ་དང་། ལྕགས་བསྲེགས་ལེབ་མོས་ལུས་ལ་དཀྲི་བ་དང་། ལྕགས་ཀྱི་ས་གཞི་ལ་གན་རྐྱལ་
དུ་བཞག་ནས་ལྕགས་ཀྱི་འབྱེད་སྤྱད་ཀྱིས་ཁ་ཕྱེ་ནས་ལྕགས་ཀྱི་ཐོ་ལུམ་འབར་བ་ཁར་འཇུག་ཅིང་ཁྲོ་ཆུ་བསྐོལ་



328 ལམ་རིམ་དམར་ཁྲིད་རྒྱུར་ལས།
བ་ཁར་བླུགས་ནས་ཁ་དང་ལྐོག་མ་དང་རྒྱུ་མ་རྣམས་ཚིག་ནས་རོ་སྨད་ནས་འབྱུང་ངོ༌། །མནར་མེད་ནི་
ལྕགས་ཀྱི་ཁང་པ་མེ་འབར་བའི་ནང་དུ་ཚུད་པ་ལ་ཕྱོགས་བཞི་ནས་རླུང་ཆེན་པོས་བུས་པས་དམྱལ་བ་པའི་
ལུས་དང་མེ་གཉིས་དབྱེར་མེད་དུ་གྱུར་པ་ལྟ་བུར་སྲེག །དམྱལ་བའི་མེའི་ཚ་ཁྱད་ནི། མིའི་མེ་ལས་བསྐལ་
པ་འཇིག་དུས་ཀྱི་མེ་བདུན་འགྱུར་གྱིས་ཚ། དེ་ལས་དམྱལ་བའི་མེ་བདུན་འགྱུར་གྱིས་ཚ། དམྱལ་བའི་
མེ་ལ་ལྟོས་ན་མིའི་མེ་ཁབ་ཙམ་དུ་བསིལ་བ་ཡིན་ཏེ། མིའི་མེས་ལུས་ཀྱི་གནད་གང་ཡང་རུང་བ་ཞིག་ཏུ་བསྲེག་
བཞིན་པའི་དུས་སུ་ཙནྡན་གོར་ཤི་ཤའི་ཆུ་བསིལ་བ་ཞིག་གིས་རེག་ན་བསིལ་སངས་ཏེ་འགྲོ །དེ་བཞིན་དུ་
དམྱལ་བའི་མེས་བསྲེག་བཞིན་པའི་དུས་སུ་མིའི་མེས་རེག་ན་བསིལ་སངས་ཏེ་འགྲོ་གསུང་། སྡུག་བསྔལ་
དེ་རྣམས་ཡུན་ཇི་ཙམ་མྱོང་ན། བཤེས་སྤྲིངས་ལས། དེ་ལྟར་སྡུག་བསྔལ་ཤིན་ཏུ་མི་བཟད་ལོ། །བྱེ་བ་
ཕྲག་བརྒྱར་ཉམས་སུ་མྱོང་ཡང་ནི། །ཇི་སྲིད་མི་དགེ་དེ་ཟད་མ་གྱུར་པ། །དེ་སྲིད་སྲོག་དང་འབྲལ་བར་
མི་འགྱུར་རོ། །ཞེས་གསུངས་པ་ལྟར་རམ། ཡང་མི་ལོར་བརྩི་ན་ཡང་གསོས་པའི་ཚེ་ཚད་གཅིག་ལ་མི་
ལོ་ཁྲག་ཁྲིག་གཅིག །ཐེར་འབུམ་ཆེན་པོ་དྲུག །ཐེར་འབུམ་གཉིས། འོག་མ་རྣམས་ཉིས་འགྱུར་ཉིས་
འགྱུར་གྱིས་ཚེ་རིང་། གཉིས་པ་ཉེ་འཁོར་བ་ནི། དམྱལ་བ་ཆེན་པོའི་སྡུག་བསྔལ་ལས་ཐར་ཏེ་ཕྱིན་པ་ན་
མེ་མུར་པུས་ནུབ་ཙམ་ལ་རྐང་པ་བྱིང་སྟེ་ཤ་ཐམས་ཅད་སྲེག་པར་བྱེད། དེ་ནས་ཕྱིན་པ་ན་ཕྱི་སའི་འདམ་
རོ་ལྟར་མནམ་པར་མགྲིན་པ་མ ་བྲིང་སྟེ་འབུ་མཆུ་རྣོན་ཞེས་བྱ་བས་རུས་པ་དང་རྐང་ལ་ཐུག་པའི་བར་དུ་
འབྲུ་བར་བྱེད་པ་དང་། དེ་ནས་ཕྱིན་པ་ན་སྤུ་གྲི་གཏམས་པའི་ལམ་དུ་ཤ་དང་པགས་པ་གཅོད་པ་དང་། རལ་
གྲི་ལོ་མ་ཅན་གྱི་ནགས་ཚལ་དུ་ཕྱིན་པ་ན་རལ་གྲིས་ཡན་ལག་དག་གཅོད་པ་དང་། ཤལ་མ་ལིའི་སྡོང་པོ་
ལ་འཐབ་འཛེག་བྱེད་པ་ན་ཚེར་མས་ཤ་དང་པགས་པ་དག་གཤེག་པ་དང་། ཁ་ལྕགས་ཀྱི་མཆུ་ཅན་གྱིས་
ཕྲག་པའམ་མགོ་བོ་ལ་བསྡད་ནས་མིག་འབྲས་འབྲུ་བར་བྱེད། དེ་དང་འདྲ་བ་ཆགས་པ་ནི་འགྱུར་བྱེད་ཀྱི་
ཆུས་གང་བའི་ཆུ་ཀླུང་རབས་མེད་ཀྱི་ནང་དུ་ལྷུང་སྟེ་སྟེང་འོག་ཏུ་འགྲོ་ཞིང་སྲེག་པར་བྱེད་དོ། གསུམ་པ་
གྲང་དམྱལ་ནི། ཚ་དམྱལ་གྱི་གནས་ནས་དཔག་ཚད་ཁྲི་ཕྲག་རེའི་ཕ་རོལ་ན་ཡོད་ཅིང་འདི་ནས་དཔག་ཚད་



ལམ་རིམ་དམར་ཁྲིད་སྒྱུར་ལམ་ 329
སུམཁྲི་ཉིས་སྟོང་གིས་བཅལ་བ་ན་ཆུ་བུར་ཅན་གྱི་གནས་འོག་གཞི་ཐམས་ཅད་འཁྱགས་རོམ་དང་སྟེང་ཐམས་
ཅད་བུ་ཡུག་འཚུབས་པའི་ནང་དུ་ཆུད་ནས་ལུས་ལ་ཆུ་བུར་བྱུང་བ་དང་། ཆུ་བུར་རྡོལ་བ་ནི། དེ་ལས་
ཀྱང་གྲང་བས་ཆུ་བུར་རྡོལ་བ་དང་། ཨ་ཆུ་ཟེར་བ་དང་། ཀྱི་ཧུད་ཟེར་བ་ནི་སྨྲེ་སྔགས་ཆེན་པོ་འདོན་མི་
ནུས་པར་རྐན་གྱི་ཕུགས་ནས་ཀྱི་ཧུད་ཟེར་བ་དང་། སོ་ཐམ་ཐམ་པ་ནི་སྐད་ཀྱང་འདོན་མི་ནུས་པ་དང་། ཨཏྤལ་
ལྟར་གས་པ་ནི། ལྷགས་པ་ཆེན་པོ་བཏབ་པས་ལུས་སྔོན་པོར་སོང་བ་དང་། པདྨ་ལྟར་གས་བ་ནི་སྔོན་པོ་
ལས་ཀྱང་ཐལ་ཏེ་དམར་པོ་གྱུར་ནས་ཁ་བཅུའམ་དེ་ལས་ཀྱང་མང་བར་གས་པ་དང་། པདྨ་ལྟར་ཆེར་གས་
པ་ནི། ཁ་བརྒྱའམ་སྟོང་ལ་སོགས་པར་གས་པའོ། བཞི་པ་ཉི་ཚེ་བའི་དམྱལ་བ་ནི། ཚ་དམྱལ་དང་གྲང་
དམྱལ་གྱི་ཉེ་འཁོར་ན་ཡོད་ཅིང་། མིའི་ཡུལ་ན་ཡང་ཡོད་པར་སའི་དངོས་གཞིར་གསུངས་ཤིང་། རྣ་བ་
བྱེ་བ་རི་དང་དགེ་འདུན་སྲུངས་ཀྱི་རྟོགས་བརྗོད་ལས་གསུངས་པས་དེ་དག་ཏུ་བལྟ་བར་བྱའོ། དེ་ལ་དམྱལ་
བར་སྐྱེ་བའི་རྒྱུ་ནི། སྤྱིར་མི་དགེ་བཅུ་ཆེན་པོ་སྤྱད་ན་དམྱལ་བར་སྐྱེ་བར་གསུངས་ཤིང་། ཁྱད་པར་མཚམས་
མེད་ལྔ་བྱས་པ་དང་། ལོག་ལྟ་སྐྱེས་པ་དང་། ཕམ་པ་བཞི་སྤྱད་པ་དང་། སོ་ཐར་གྱི་ཉེས་བྱས་ཁྱད་དུ་
བསད་ན་ཡང་གསོས། སོར་བཤགས་ཁྱད་དུ་བསད་ན་ཐིག་ནག་ཏུ་སྐྱེ་བར་གསུངས་པའང་ཡོད། བྱང་
སེམས་ཀྱི་རྩ་ལྟུང་བྱུང་བ་དང་། བྱང་སེམས་ལ་དམིགས་པའི་ཁོང་ཁྲོ་སྐྱེས་ན་ཁོང་ཁྲོ་སྐད་ཅིག་མ་ཇི་ཙམ་
སྐྱེས་པའི་གྲངས་དང་མཉམ་པའི་བསྐལ་པར་དམྱལ་བར་གནས་དགོས་པ་སྤྱོད་འཇུག་ལས་གསུངས་ཤིང་།
གསང་སྔགས་ཀྱི་རྩ་ལྟུང་བྱུང་ནས་སོར་མ་ཆུད་ཀྱི་བར་ལ་སྐད་ཅིག་མ་ཇི་ཙམ་ཡོད་པའི་གྲངས་དང་མཉམ་
པའི་བསྐལ་པར་མནར་མེད་དུ་གནས་དགོས་པར་རྒྱུད་སྡེ་ལས་གསུངས་པ་དང་། བླ་མ་ལ་དམིགས་པའི་
ཁོང་ཁྲོ་སྐྱེས་ན་ཁོང་ཁྲོ་ཇི་སྙེད་ཅིག་སྐྱེས་པའི་གྲངས་དང་མཉམ་པའི་བསྐལ་པར་བསགས་པའི་དགེ་རྩཁམས་
ཙད་བཅོམ་ནས་དེ་སྙེད་ཀྱི་བསྐལ་པར་དམྱལ་བར་གནས་དགོས་པ་དུས་འཁོར་རྩ་རྒྱུད་ལས་གསུངས་ཤིང་།
རང་རྒྱུད་ལ་བསགས་ལ་མ་སྦྱངས་པ་དམྱལ་བའི་སྡུག་བསྔལ་བསྐྱེད་པའི་ནུས་པ་མཐུ་ཅན་དུ་གྱུར་པ་བསམ་
གྱིས་མི་ཁྱབ་པ་ཡོད། ལས་དེ་དག་འཆི་ཁ་ཚུན་ཆད་ལ་སྤྱོད་མི་ནུས་པ་ནི་རང་རེའི་ཁ་སྟབས་འདིས་ཤེས།



330 ལམ་རིམ་དམར་ཁྲིད་མྱུར་ལམ་
ལས་དེ་དག་དང་བཅས་བཞིན་དུ་དེ་རིང་སང་ཞིག་གློ་བུར་དུ་ཤི་ན་ནི་དམྱལ་བར་སྐྱེ་བ་ལས་འོས་མེད། དེར་
སྐྱེས་ན་སྡུག་བསྔལ་དེ་དག་ངས་ཨེ་བཟོད་སྙམ་དུ་འཇིགས་ཡེར་ཡེར་མ་བྱུང་བར་དུ་བསྒོམ་པར་བྱའོ། །དེ་
ནས་འཇིགས་ཤིང་སྐྲག་པའི་བློ་བཅོས་མ་མ་ཡིན་པ་སྐྱེས་པ་ན། ཆོས་ཀྱི་མཐུན་རྐྱེན་ལྟོ་གོས་སྲོག་འཚོ་ཙམ་
མ་གཏོགས་བྱ་བྱེད་གཞན་ཐམས་ཅད་ཙམ་སྟེ་བཞག་ནས་སྡིག་ལྟུང་དེ་དག་སྦྱོང་བྱེད་ཀྱི་ཐབས་དམ་པ་སྟོབས་
བཞིའི་བཤགས་བསྡོམས་ལ་ཉིན་མཚན་ཀུན་ཏུ་འབད་པར་བྱ་དགོས་སོ། །ཡི་དྭགས་རྣམས་ལ་བཀྲེས་སྐོམ་
དང་དེས་མཚོན་པའི་སྡུག་བསྔལ་བསམ་གྱིས་མི་ཁྱབ་པ་ཡོད་དེ། བཤེས་སྤྲིངས་ལས། ཡི་དྭགས་ན་ཡང་
འདོད་པས་ཕོངས་པ་ཡིས། །བསྐྱེད་པའི་སྡུག་བསྔལ་རྒྱུན་ཆགས་མི་འཆོས་པ། །བཀྲེས་སྐོམ་གྲང་དྲོ་ངལ་
དང་འཇིགས་པ་ཡིས། །བསྐྱེད་པ་ཤིན་ཏུ་མི་བཟད་བསྟེན་འཚལ་ལོ། །ཞེས་གསུངས་པ་ལྟར་རང་ཉིད་
ཡི་དྭགས་མི་སྡུག་པ་ཤིན་ཏུ་ཉམ་ཐག་པ་འཇིགས་པ་ཞིག་ཏུ་གྱུར་པར་བསམས་ནས། ཡི་དྭགས་ཕྱིའི་སྒྲིབ་
པ་ཅན་ནི། བཟའ་བཏུང་ལ་སོགས་པ་རྙེད་ཀྱང་མི་རྙེད། རྙེད་དུ་ཟིན་ཀྱང་ཆུ་ཀླུང་དང་ལྗོན་ཤིང་འབྲས་
བུ་ཅན་མཐོང་ནས་ལོངས་སྤྱོད་དུ་ཕྱིན་པ་ན། བསྲུང་མ་མཚོན་ཆ་སྣ་ཚོགས་ཐོགས་པ་རྣམས་ཀྱིས་བསྲུང་
བའམ༑ ༑རྣག་ཁྲག་ཏུ་སྣང་བའམ། གང་ཡང་མི་སྣང་བར་གྱུར་ནས་ལོངས་སྤྱད་དུ་མེད་པའི་སྡུག་བསྔལ།
ནང་གི་སྒྲིབ་པ་ཅན་ནི། ཁ་ཁབ་མིག་ཙམ་མགྲིན་པ་རྟ་རྔ་ཙམ་ཡན་ལག་འཇག་མ་ཙམ་དང་ལྡན་ཞིང་། བཟའ་
བཏུང་ལ་སོགས་པ་རྙེད་ཀྱང་མི་རྙེད་རྙེད་དུ་ཟིན་ཀྱང་ཁར་མི་ཤོང་། ཁར་ཤོང་ཡང་མགྲིན་པར་མི་ཐར།
མགྲིན་པར་ཐར་ཀྱང་དེས་ལྟོ་བ་མི་ཁེངས་པ་སོགས་ཀྱི་སྡུག་བསྔལ། ཟས་སྐོམ་ཉིད་ལ་སྒྲིབ་པ་ཡོད་པ་ནི།
མེ་ལྕེའི་ཕྲེང་བ་ཅན་ཞེས་བྱ་བས་ནི། ཟོས་པ་དང་འཐུངས་པ་ཐམས་ཅད་མེར་འབར་ནས་འཚིག་ལ། ལྡན་
ལྡན་ཟླ་བ་ཞེས་བྱ་བས་ནི། བཤང་གཅི་ཟ་ཞིང་འཐུང་བ་དང༌། མི་གཙང་ཞིང་མནམ་ལ་དྲི་ང་བ་དང་།
གནོད་པ་དང་སྤྱད་པར་བྱ་བ་ཙམ་ལ་བཟའ་བཏུང་བྱེད་དོ། ཁ་ཅིག་ནི་རང་གི་ཤ་ལ་བཅད་ཅིང་ཟ་ལ། གཙང་
མ་དང་བཟང་པོའི་བཟའ་བཏུང་སྤྱོད་མི་ནུས། འགའ་ཞིག་ནི་དབྱར་གྱི་དུས་སུ་ཟླ་ཟེར་ཚ་ཞིང་དགུན་གྱི་
དུས་སུ་ཉི་ཟེར་གྲང་བས་སྡུག་བསྔལ་བ་དང་། ཁ་ཅིག་ནི་ཡན་ལག་གིས་ལུས་པོ་མི་ཐེག་ཅིང་བཟའ་བཏུང་



ལམ་རིམ་དམར་ཁྲིད་མྱུར་ལམ། 331
འཚོལ་བའི་ཕྱིར་ཕྱོགས་ཀུན་ཏུ་ཉུལ་བ་ན་ངལ་བས་སྡུག་བསྔལ། ཡི་དྭགས་དབང་ཆེ་བས་ཆུང་བ་ལ་རྡེག་
པ་དང་མི་དང་ཁྱི་ལ་སོགས་པས་འཇིགས་ཤིང་སྐྲག་པས་སྡུག་བསྔལ། ཚེ་ཚད་ནི་མཛོད་ལས། ཟླ་བ་
ཉིན་ཞག་གིས་ལྔ་བརྒྱ། །ཞེས་གསུངས་པ་ལྟར་མི་རྣམས་ཀྱི་ཟླ་བ་གཅིག་ལ་ཞག་གཅིག་ཏུ་བྱས་པའི་རང་
ལོ་ལྔ་བརྒྱ་ཐུབ་པར་གསུངས་ཤིང་། དྲན་པ་ཉེར་གཞག་ལས་ནི་མི་རྣམས་ཀྱི་ལོ་བཅུ་ལ་ཟླ་བ་གཅིག་ཏུ་བྱས་
པའི་རང་ལོ་ལྔ་བརྒྱ་ཐུབ་པར་གསུངས། དེ་ལ་མི་ལོ་འབུམ་ཕྲག་བཅོ་བརྒྱད་ཡོད། ཡི་དྭགས་སུ་སྐྱེ་བའི་
རྒྱུ་ནི། ཆགས་པ་དང་སེར་སྣ་དང་བརྣབ་སེམས་དང་མ་བྱིན་པར་བླངས་པ་སོགས་ཡིན་པས། སྡུག་བསྔལ་
དེ་རྣམས་མི་འདོད་ན་དེ་དག་ཏུ་སྐྱེ་བའི་རྒྱུ་སྔར་བསགས་སྦྱོང་བ་དང་ཕྱི་མ་སྡོམ་པ་ལ་འབད་པར་བྱ། དུད་
འགྲོ་རྣམས་ལ་གླེན་ཞིང་གཏི་མུག་པ་དང་། གཅིག་ལ་གཅིག་ཟའི་སྡུག་བསྔལ་བསམ་གྱིས་མི་ཁྱབ་པ་ཡོད་
དེ༑ ༑དུད་འགྲོ་བྱིངས་ཀྱི་གནས་ཀྱི་རྩ་བ་རྒྱ་མཚོ་ཆེན་པོའི་ཆུ་མཚམས་མན་ཆད་ཀྱི་མུན་པ་ཤིན་ཏུ་གནག་
པར་ལུས་བོངས་དང་མདོག་དབྱིབས་སྣ་ཚོགས་པ་འབྲུའི་ཕུང་པོ་སྤུངས་པ་ལྟ་བུར་ཡོད། དེའི་ནང་དུ་རང་
ཉིད་སྐྱེས་པར་བསམ་སྟེ། དུད་འགྲོ་ཆེ་བས་ཆུང་བ་ཁྱུར་མིད་བྱེད་པ་དང་། ཆུང་བ་མང་པོ་འདུས་ནས་
ཆེ་བ་ཟ་ཞིང་ལུས་ཐལ་བྱུང་དུ་ཕུག་པ་དང་། མུན་པ་ཤིན་ཏུ་གནག་པས་རང་གི་ལག་པ་བརྐྱང་བསྐུམ་ཙམ་
ཡང་མི་མཐོང་བ་དང་། དུད་འགྲོ་ཆེ་བས་ཆུང་བ་མནན་ནས་དབུགས་འབྱུང་རྔུབ་ཙམ་ཡང་མི་ནུས་པའི་
སྡུག་བསྔལ། དུད་འགྲོ་ཀླུའི་རིགས་སུ་གྱུར་པ་རྣམས་ལ་ནི་ནམ་མཁའ་ལྡིང་གི་འཇིགས་པ་དང༌། བྱེ་ཚན་
གྱི་ཆར་འབབ་པ་ལ་སོགས་པས་ཉི་མ་རེ་རེ་བཞིན་སྡུག་བསྔལ། དུད་འགྲོ་རི་དྭགས་རྣམས་ལ་ནི་རྔོན་པ་
དང༌༑ ༑ཁྱི་མང་པོས་འདས་ནས་གྲོས་ཀྱང་མ་ཐར་བར་བསད་པ་དང་། གཅན་གཟན་སོགས་ཀྱིས་ཟོས་
པ་དང་། བྱ་སྣ་ཚོགས་པས་ཟ་བ་དང་། བདག་ཏུ་བཟུང་བའི་རྟ་གླང་བོང་བུ་ཕག་པ་སོགས་ནི། བཀོལ་བ་
དང་སྤྱད་པ་དང་མི་ཐེག་བཞིན་དུ་ཁལ་འགེལ་བ་དང་། རྡེག་པ་དང་འཚོག་པ་དང་རྨོ་བ་དང་བཞོ་བ་དང་
འབྲེག་པ་དང་། གསོད་པ་སོགས་ཀྱི་སྡུག་བསྔལ་དཔག་ཏུ་མེད་པ་ཡོད་ཅིང་། ཚེ་ཚད་ནི། མཛོད་ལས།
དུད་འགྲོ་རྣམས། །མཆོག་རིང་བསྐལ་པའོ། །ཞེས་ཚེ་རིང་བསྐལ་བ་ཙམ་ཐུབ་ཅིང་ཐུང་བ་ལས་ངེས་པ་



332 ལམ་རིམ་དམར་ཁྲིད་སྒྱུར་ལམ།
མེད༑ ༑དུད་འགྲོར་སྐྱེ་བའི་རྒྱུ་ནི་ཆོས་སྤངས་པ་དང་། ཆོས་དང་ཆོས་སྨྲ་བ་ལ་མ་གུས་པ་དང་། བསྟན་
པ་ལ་ཞུགས་པ་རྣམས་ནང་ཕན་ཚུན་སྐྱོན་བརྗོད་བྱས་པ་རྣམས་ཡིན། དེས་ན་འདི་ལྟ་བུའི་ངན་འགྲོའི་སྡུག་
བསྔལ་བཟོད་གླགས་མི་འདུག་པས། རྙེད་པར་དཀའ་ཞིང་རྙེད་ན་དོན་ཆེ་བའི་དལ་འབྱོར་ཚང་བའི་རྟེན་
ཐོབ་པའི་དུས་འདིར། ངན་འགྲོའི་སྡུག་བསྔལ་མཐའ་དག་སྤངས་པའི་བླ་མ་སངས་རྒྱས་ཀྱི་གོ་འཕང་ཞིག་
ཐོབ་པར་བྱའོ། །དེ་ལྟར་བྱེད་ནུས་པར་བླ་མ་ལྟས་བྱིན་གྱིས་བརླབ་ཏུ་གསོལ་ཞེས་གསོལ་བ་བཏབ་པས།
སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་
ཅན་ཐམས་ཅད་ཀྱི་ལུས་སེམས་ལ་ཞུགས་པས་དེ་དང་དེའི་གེགས་བྱེད་སྦྱངས། དེ་དང་དེའི་རྟོགས་པ་ཁྱད་
པར་ཅན་རང་གཞན་གྱི་རྒྱུད་ལ་སྐྱེས་པར་བསམ་མོ། །གསུམ་པ་སྐྱབས་འགྲོ་སྦྱང་བ་ནི། ལམ་རིམ་དམར་
ཁྲིད་བདེ་ལམ་གྱི་སྐྱབས་འགྲོའི་དམིགས་རིམ་ལས་ཅུང་ཟད་རྒྱས་ཙམ་བྱེད་ན། གང་ལ་བརྟེན་ནས་སྐྱབས་
སུ་འགྲོ་བའི་རྒྱུ་ནི། རང་ཉིད་འཁོར་བ་དང་ངན་སོང་གི་སྡུག་བསྔལ་གྱིས་འཇིགས་པ་དང་། དཀོན་མཆོག་
གསུམ་ལ་དེ་དག་ལས་སྐྱོབ་པའི་ནུས་པ་ཡོད་པར་ཤེས་པ་གཉིས་སྐྱབས་འགྲོའི་རྒྱུའི་གཙོ་བོ་ཡིན་ཏེ། དྲི་
བ་ལྷག་བསམ་རབ་དཀར་གྱི་དྲིས་ལན་བློ་བཟང་བཞད་པའི་སྒྲ་དབྱངས་ལས། སྐྱབས་འགྲོའི་ངོ་བོ་ཨི་ཐི་
བ༑ ༑རང་ཉིད་ལྷག་པར་འཇིགས་པ་དང་། །དཀོན་མཆོག་སྐྱོབ་པའི་ནུས་ལྡན་དུ། །ཤེས་ལས་བྱུང་
བའི་སྐྱབས་འགྲོ་ལ། །ཐམས་ཅད་མཁྱེན་པ་ཁྱོད་ཉིད་བཞེད། །ཅེས་གསུངས་པའི་ཕྱིར། རྒྱུ་དེ་ལ་བརྟེན་
ནས་སྐྱབས་སུ་འགྲོ་བའི་ཡུལ་ལ་ནི་རང་ཉིད་འཇིགས་པ་ཐམས་ཅད་ལས་གྲོལ་ཞིང་། གཞན་འཇིགས་པ་
ལས་སྒྲོལ་བའི་ཐབས་ལ་མཁས་པ། ཀུན་ལ་ཐུགས་རྗེ་ཆེན་པོ་ཉེ་རིང་མེད་པར་འཇུག་པ། ཕན་བཏགས་
མ་བཏགས་ཐམས་ཅད་ཀྱི་དོན་མཛད་པ་ཞིག་དགོས་པ་ལ། ཡོན་ཏན་དེ་ཐམས་ཅད་དང་ལྡན་པ་ནི་ཡང་
དག་པར་རྫོགས་པའི་སངས་རྒྱས་ཁོ་ན་ཡིན་གྱི། དྲག་པོ་དང་ཁྱབ་འཇུག་ལ་སོགས་པ་ལྷ་ཆེན་པོ་རྣམས་
ལ་ཡོན་ཏན་དེ་དག་མེད་ན། ཡི་དྭགས་སུ་གྱུར་པའི་གཞི་བདག་དང་ཀླུ་ལ་སོགས་པ་རྣམས་ལ་ཡོད་པ་ལྟ་
ཅི་སྨོས། དེས་ན་དཀོན་མཆོག་གསུམ་དང་ཕྱི་རོལ་པའི་སྟོན་པ་གཉིས་ཀྱི་ནང་ནས་དཀོན་མཆོག་གསུམ་



ལམ་རིམ་དམར་ཁྲིད་མྱུར་ལམ། 333
ཁོ་ན་སྐྱབས་སུ་འཛིན་འོས་ཏེ། སྐྱབས་འགྲོ་བདུན་ཅུ་པ་ལས། སངས་རྒྱས་ཆོས་དང་དགེ་འདུན་ནི། །ཐར་
པ་འདོད་པ་རྣམས་ཀྱི་སྐྱབས། །ཞེས་གསུངས་པའི་ཕྱིར། སྐྱབས་ཡུལ་དཀོན་མཆོག་གསུམ་གྱི་ཡོན་ཏན་
བསམ་པ་ལ། སངས་རྒྱས་ནི་སྐུ་མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུས་སྡུས་
པ༑ ༑གསུང་གི་ཡོན་ཏན་ཡན་ལག་དྲུག་ཅུ་རྩ་བཞི་དང་ལྡན་པས་གསུང་དབྱངས་སྐད་རེ་རེས་ཀྱང་སེམས་
ཅན་ཐམས་ཅད་ལ་རང་རང་གི་སྐད་དུ་ཆོས་སྟོན་ནུས་པ་དང་། ཐུགས་ཀྱི་ཡོན་ཏན་ལ་མཁྱེན་པ་དང་བརྩེ་
བ་གཉིས་ལས། མཁྱེན་པས་ཇི་ལྟ་བ་དང་ཇི་སྙེད་པའི་ཆོས་ཐམས་ཅད་དུས་ཅིག་ཅར་དུ་མངོན་སུམ་དུ་
རྟོགས་པ་དང་། བརྩེ་བའི་ཡོན་ཏན་སེམས་ཅན་ཐམས་ཅད་ལ་མ་བུ་གཅིག་ལ་བརྩེ་བ་ལྟར་ཐུགས་རྗེ་ཆེན་
པོ་ཉེ་རིང་མེད་པར་འཇུག་པས་གདུལ་བའི་དུས་ལས་སྐད་ཅིག་ཀྱང་མི་འདའ། འཕྲིན་ལས་འབད་རྩོལ་
མེད་པར་ལྷུན་གྱིས་གྲུབ་ཅིང་རྒྱུན་མི་འཆད་པ་དང་ལྡན་པའོ། །ཆོས་ཀྱི་ཡོན་ཏན་ནི་སངས་རྒྱས་ཡོན་ཏན་
མཐའ་ཡས་པ་དང་ལྡན་པ་འདིའི་ལུང་དང་རྟོགས་པའི་ཆོས་འགོག་པ་དང་། ལམ་གྱི་བདེན་པ་སྐྱོན་སྤངས་
པ་དང་ཡོན་ཏན་སྒྲུབ་པའི་བདག་ཉིད་ཅན་མངོན་དུ་བྱས་པ་དང་བསྒོམས་པ་ལས་བྱུང་བའོ་སྙམ་དུ་བསམ་
ཞིང་༑ ༑དགེ་འདུན་ནི་གཙོ་བོ་འཕགས་པའི་གང་ཟག་རྣམས་ཡིན་ལ། །དེ་ཡང་ཆོས་ཀྱི་ཡོན་ཏན་དྲན་
ཏེ༑ ༑དེ་ཚུལ་བཞིན་དུ་བསྒྲུབ་པའི་སྒོ་ནས་དྲན་པར་བྱ། ཁྱད་པར་ཤེས་པ་ལ་མཚན་ཉིད་ལས་གྱུར་པའི་
ཁྱད་པར་ནི། སངས་རྒྱས་ནི་མངོན་པར་རྫོགས་པར་བྱང་ཆུབ་པའི་མཚན་ཉིད་ཅན་ཡིན་ལ། ཆོས་ནི་
དེའི་འབྲས་བུ་དང་། དགེ་འདུན་ནི་གཞན་གྱི་མན་ངག་གིས་ཡང་དག་པར་བསྒྲུབ་པའི་མཚན་ཉིད། འཕྲིན་
ལས་ཀྱི་ཁྱད་པར་ནི་རིམ་པ་ལྟར་ལུང་འབོགས་པ་དང་། སྤང་བྱ་སྤོང་བ་ལ་དམིགས་པ་དང་མངོན་པར་
སྤྲོ་བའི་འཕྲིན་ལས་ཅན་ནོ། །མོས་པ་ལས་གྱུར་པ་ནི། བསྙེན་བཀུར་ལ་ཞེན་པ་དང་མངོན་དུ་བྱ་བ་ལ་
ཞེན་པ་དང་ཆོས་དང་མཐུན་པས་འགྲོགས་པ་ལ་ཞེན་པའོ། །བསྒྲུབ་པའི་ཁྱད་པར་ནི། རིམ་པ་ལྟར་མཆོད་
པ་དང་རིམ་གྲོ་བྱ་བ་དང་རྣལ་འབྱོར་གྱི་སྦྱོར་བ་ལ་གོམས་པར་བྱ་བ་དང་། ཆོས་དང་ཟང་ཟིང་གི་ལོངས་
སྤྱོད་ཐུན་མོང་གིས་བསྒྲུབ་པའོ། །རྗེས་དྲན་གྱི་ཁྱད་པར་ནི། འདི་ལྟར་སངས་རྒྱས་བཅོམ་ལྡན་འདས་དེ་



334 ལམ་རིམ་དམར་ཁྲིད་སྒྱུར་ལམ་
ནི་ཞེས་སོགས་ཀྱིས་སོ་སོའི་ཡོན་ཏན་དྲན་པའོ། །བསོད་ནམས་འཕེལ་བ་ལས་གྱུར་པའི་ཁྱད་པར་ནི། གང་
ཟག་དང་ཆོས་ཀྱི་དབང་དུ་བྱས་པའི་བསོད་ནམས་འཕེལ་བའོ། ཁས་ལེན་པའི་སྐྱབས་སུ་འགྲོ་བ་ནི། སངས་
རྒྱས་ལ་སྐྱབས་སྟོན་པ། ཆོས་ལ་སྐྱབས་དངོས། དགེ་འདུན་ལ་སྐྱབས་སྒྲུབ་པའི་ཟླ་གྲོགས་སུ་འཛིན་པའོ།
གཞན་དུ་མི་སྨྲ་བའི་སྐྱབས་སུ་འགྲོ་བ་ནི། ཕྱི་ནང་གི་སྟོན་པ་དང་བསྟན་པའི་ཁྱད་པར་ཤེས་ནས་སྐྱབས་སུ་
འགྲོ་བའོ། །མདོར་བསྡུས་དམར་ཁྲིད་བདེ་ལམ་ནས་འབྱུང་ཚུལ་ནི། སྤྱི་བོའི་བླ་མ་ལྷའི་སྐུའི་ཆ་ལས་བླ་
མ་ཡི་དམ་དཀོན་མཆོག་གསུམ་དཔའ་བོ་དཔའ་མོ་ཆོས་སྐྱོང་སྲུང་མའི་ཚོགས་ནམ་མཁའ་གང་ལ་སྤྲོས་ཏེ་
སྤྱི་བོའི་བླ་མ་ལྷའི་སྐུའི་མཐའ་བསྐོར་དུ་བཞུགས་པའི་སྐྱབས་ཡུལ་རྣམས་གསལ་ལེགས་པར་བཏབ། དེ་
དག་གི་སྐུ་གསུང་ཐུགས་ཡོན་ཏན་འཕྲིན་ལས་དང་བཅས་པ་དྲན་བཞིན་པའི་ངང་ནས་སྔར་ངན་འགྲོའི་སྡུག་
བསྔལ་བཤད་པ་རྣམས་སླར་ཡང་གསལ་བཏབ་སྟེ་འཇིགས་ཤིང་སྐྲག་པ་ཡེར་ཡེར་བའི་སྒོ་ནས། བདག་
དང་མ་སེམས་ཅན་ཐམས་ཅད་སྤྱིར་འཁོར་བ་དང༌། ཁྱད་པར་ངན་འགྲོའི་འཇིགས་པ་ལས་ད་ལྟ་ཉིད་དུ་
བསྐྱབ་ཏུ་གསོལ་སྙམ་པའི་འདུན་པ་དང་ལྡན་པས་བླ་མ་ཡི་དམ་དཀོན་མཆོག་གསུམ་ལ་སྐྱབས་སུ་མཆི་ཞེས་
སྐྱབས་འགྲོ་ལན་བརྒྱ་སྟོང་ཁྲི་འབུམ་སོགས་བྱ་ཞིང་། དཀོན་མཆོག་གསུམ་ལ་སྐྱབས་སུ་སོང་བའི་གནས་
སྐབས་དང་མཐར་ཐུག་གི་ཕན་ཡོན་ཤེས་པའི་སྒོ་ནས། སྐྱབས་འགྲོའི་བསླབ་བྱ་རྣམས་ལ་ཚུལ་བཞིན་དུ་
བསླབ་པར་བྱའོ། །དཀོན་མཆོག་གསུམ་ལ་སྐྱབས་སུ་སོང་བའི་ཕན་ཡོན་ནི། ནང་པ་སངས་རྒྱས་པར་
ཚུད་པ། སྡོམ་པ་ཐམས་ཅད་ཀྱི་རྟེན་དུ་འགྱུར་བ། སྔོན་བསགས་པའི་ལས་སྒྲིབ་རྣམས་བསྲབས་ཤིང་
ཟད་པར་འགྱུར་བ་དང་། བསོད་ནམས་རྒྱ་ཆེན་པོ་གསོག་པ་དང་། ངན་འགྲོར་མི་ལྟུང་བ་ནི་ཕག་ཏུ་སྐྱེ་
འགྱུར་གྱི་ལྷའི་བུས་སངས་རྒྱས་ལ་སྐྱབས་སུ་སོང་བས་ངན་འགྲོའི་འཇིགས་པ་ལས་གྲོལ་ནས་དེ་ལས་ཀྱང་
མཐོ་བའི་ལྷའི་གནས་སུ་སྐྱེས་པ་ལྟ་བུའོ། །ཚེ་འདིའི་འཇིགས་པ་ལས་བསྐྱབས་པ་ནི་གང་པོའི་ཕུང་པོ་འབྱོར་
ལྡན་ལ་སོགས་པ་རྣམས་ཀྱིས་རྒྱ་མཚོར་གྲུ་བོ་ཆེ་ཙནྡན་གྱིས་བཀང་སྟེ་ཕྱིན་པ་ལ་གནོད་སྦྱིན་གྱིས་རླུང་འཚུབ་
བཏང་ནས་གྲུ་རྫིངས་རྒྱ་མཚོར་ནུབ་པ་ལ་ཐུག་པའི་ཚེ། གང་པོ་ལ་སྐྱབས་འགྲོ་བྱས་པས་འཇིགས་པ་དེ་



ལམ་རིམ་དམར་ཁྲིད་མྱུར་ལམ། 335
ལས་གྲོལ། ཉན་ཐོས་དགྲ་བཅོམ་པ་ལ་སྐྱབས་འགྲོ་བྱས་པའི་ཕན་ཡོན་དེ་ཙམ་འབྱུང་ན་སངས་རྒྱས་ལ་
སྐྱབས་སུ་སོང་ན་ལྟ་ཅི་སྨོས། གཞན་ཡང་ཅི་བསམ་པ་ཐམས་ཅད་འགྲུབ་པ་དང་མྱུར་དུ་འཚང་རྒྱ་བའོ།
སྐྱབས་འགྲོའི་བསླབ་བྱ་ལ་སོ་སོའི་བསླབ་བྱ་དང་ཐུན་མོང་གི་བསླབ་བྱ་གཉིས། དང་པོ་ལ་དགག་པའི་བསླབ་
བྱ་དང་། སྒྲུབ་པའི་བསླབ་བྱ་གཉིས། དང་པོ་ནི། སངས་རྒྱས་ལ་སྐྱབས་སུ་སོང་བས་ལྷ་གཞན་ལ་ཕྱག་
མཆོད་མི་བྱ། ཆོས་ལ་སྐྱབས་སུ་སོང་བས་སེམས་ཅན་ལ་གནོད་འཚེ་སྤོང་། དགེ་འདུན་ལ་སྐྱབས་སུ་
སོང་བས་གྲོགས་མུ་སྟེགས་པ་དང་མི་འགྲོགས། གཉིས་པ་སྒྲུབ་པའི་བསླབ་བྱ་ནི། དེ་བཞིན་གཤེགས་པའི་
སྐུ་གཟུགས་ལ་དཔྱས་མི་གདགས་པ་སོགས་ཡིན། གཉིས་པ་ཐུན་མོང་གི་བསླབ་བྱ་ནི། དཀོན་མཆོག་
གསུམ་གྱི་ཁྱད་པར་དང་ཡོན་ཏན་རྗེས་སུ་དྲན་པའི་སྒོ་ནས་ཡང་དང་ཡང་དུ་སྐྱབས་སུ་འགྲོ་བ། བཀའ་དྲིན་
ཆེན་པོ་རྗེས་སུ་དྲན་པས་དུས་རྟག་ཏུ་མཆོད་པ་ལ་བརྩོན་ཞིང་བཟའ་བ་དང་བཅའ་བའི་ཕུད་དབུལ་བ། སྙིང་
རྗེ་ཆེན་པོ་རྗེས་སུ་དྲན་པས་འགྲོ་བ་གཞན་ཡང་ཚུལ་འདི་ལྟ་བུ་ལ་འགོད་པ། བྱ་བ་གང་བསྒྲུབ་པ་ན་དཀོན་
མཆོག་ལ་བློ་བཀལ་ནས་བསླབ་པ། དཀོན་མཆོག་གསུམ་སྲོག་གམ་བཞད་གད་ཀྱི་ཕྱིར་ཡང་མི་སྤོང་བ་རྣམས་
ལ་བསླབ་པར་བྱའོ། །བཞི་པ་ལས་འབྲས་ལ་ཡིད་ཆེས་ཀྱི་དད་པ་བསྐྱེད་པ་ནི། སྤྱི་བོར་བླ་མ་ལྷ་བསྒོམ་
བཞིན་པའི་ངང་ནས་འདི་ལྟར་བསམ་སྟེ། རྒྱལ་བའི་གསུང་རབ་ལས་རྒྱུ་དགེ་བ་སྤྱད་པ་ལས་འབྲས་བུ་བདེ་
བ་ཁོ་ན་འབྱུང་ཞིང་སྡུག་བསྔལ་མི་འབྱུང་། རྒྱུ་མི་དགེ་བ་སྤྱད་པ་ལས་འབྲས་བུ་སྡུག་བསྔལ་ཁོ་ན་འབྱུང་
ཞིང་བདེ་བ་མི་འབྱུང་བར་གསུངས་ཏེ། ཚད་པས་གདུངས་པའི་གང་ཟག་ཅིག་ལ་རླུང་བསིལ་བ་ལངས་
པ་ལ་བརྟེན་ནས་བྱུང་བའི་བདེ་བ་དེ་ཡང་སྔོན་དགེ་བའི་ལས་བསགས་པ་ལ་བརྟེན་ནས་བྱུང་བ་ཡིན། ཚེར་
མ་ཟུག་པ་ལྟ་བུའི་སྡུག་བསྔལ་དེ་ཡང་སྔོན་མི་དགེ་བའི་ལས་བསགས་པ་ལ་བརྟེན་ནས་བྱུང་བ་ཡིན་པས་ལས་
ངེས་པ་ཡིན། རྒྱུ་དགེ་སྡིག་གཉིས་ཆུང་ངུ་ལས་མ་སྤྱད་ཀྱང་གེགས་བྱེད་དང་མ་འཕྲད་ན་འབྲས་བུ་ཤིན་
ཏུ་ཆེ་བ་འབྱུང་སྟེ། སྔོན་དགེ་ཚུལ་ཀུན་ཏེས་དགེ་སློང་དབྱངས་མི་སྙན་པ་ཞིག་ལ། ཁྱོད་ཀྱི་དབྱངས་ནི་
ཁྱི་ཟུགས་པ་དང་འདྲའོ་ཞེས་སྨྲས་པས་སྐྱེ་བ་ལྔ་བརྒྱའི་བར་དུ་ཁྱིར་སྐྱེས་པ་དང་། དགེ་སློང་ལུས་རྩལ་ཤིན་



336 ལམ་རིམ་དམར་ཁྲིད་རྒྱུར་ལམ།།
ཏུ་ཆེ་བ་ཞིག་ལ་ཁྱོད་ནི་སྤྲེའུ་དང་འདྲའོ་ཞེས་སྨྲས་པས། སྤྲེའུར་སྐྱེས་པ་སོགས་ལས་འཕེལ་ཆེ་བ་ཡིན། རྒྱུ་
དགེ་སྡིག་གཉིས་མ་སྤྱད་ན་འབྲས་བུ་བདེ་སྡུག་མྱོང་བ་མེད་པས་ལས་མ་བྱས་པ་དང་མི་འཕྲད་པ་ཡིན། རྒྱུ་
དགེ་སྡིག་གཉིས་སྤྱད་པ་གེགས་བྱེད་དང་མ་འཕྲད་ན་ལས་བྱས་པ་ཆུད་མི་ཟ་བ་ཡིན་ཏེ། མདོ་ལས། ལུས་
ཅན་རྣམས་ཀྱི་ལས་རྣམས་ནི། །བསྐལ་པ་བརྒྱར་ཡང་ཆུད་མི་ཟ། །ཚོགས་ཤིང་དུས་ལ་བབ་པ་ན། །འབྲས་
བུ་སྨིན་པ་ཉིད་དུ་འགྱུར། །ཞེས་གསུངས་པའི་ཕྱིར། འདིར་ལས་ལམ་བཅུའི་རྣམ་གཞག་ཅུང་ཟད་ཅིག་
བཤད་ན། སྲོག་གཅོད་ཀྱི་གཞི་ནི་རང་ལས་རྒྱུད་ཐ་དད་པའི་སེམས་ཅན་ཕ་རོལ་པོའོ། །བསམ་པ་ལ་གསུམ་
ལས༑ ༑འདུ་ཤེས་ནི་གཞི་དེ་ལ་དེར་འདུ་ཤེས་པའོ། །ཉོན་མོངས་པ་ནི་དུག་གསུམ་པོ་གང་རུང་ངོ༌། །ཀུན་
སློང་ནི་བསད་པར་འདོད་པའོ། །སྦྱོར་བ་ནི་དུག་དང་། མཚོན་དང༌། རིག་སྔགས་སོགས་ཀྱི་སྒོ་ནས་
བྱས་པའོ། །མཐར་ཐུག་ནི་རང་གི་སྔ་རོལ་དུ་ཤི་བའོ། །མ་བྱིན་ལེན་གྱི་གཞི་ནི་གཞན་གྱིས་ཡོངས་སུ་
བཟུང་བའི་རྫས་སོ། །བསམ་པ་ལ་གསུམ་ཡོད་པའི་འདུ་ཤེས་དང་ཉོན་མོངས་ནི་སྔར་བཞིན་ནོ། །ཀུན་
སློང་ནི་མ་གནང་ཡང་གཏན་དུ་དབྲལ་འདོད་པའོ། །སྦྱོར་བ་ནི་མཐུ་དང་འཇབ་བུ་དང་གཡོ་ཐབས་གཞན་
གྱིས་ཀྱང་མ་བྱིན་པར་བླངས་པའོ། །མཐར་ཐུག་ནི་ཐོབ་བློ་སྐྱེས་པའོ། །ལོག་གཡེམ་གྱི་གཞི་ནི་མ་ལ་
སོགས་པ་བགྲོད་བྱ་མ་ཡིན་པ་དང་། ཁ་དང་བཤང་ལམ་སོགས་ལམ་མ་ཡིན་པ་དང་། སྦྲུམ་པ་དང་བསྙེན་
གནས་ལ་གནས་པ་སོགས་ཀྱི་དུས་དང་། མཆོད་རྟེན་དང་བླ་མའི་དྲུང་སོགས་གནས་མ་ཡིན་པའོ། །འདུ་
ཤེས་འཁྲུལ་མ་འཁྲུལ་འདྲ་ཞིང་། མཐར་ཐུག་ནི་གཉིས་ཀྱི་གཉིས་སྤྲད་པའོ། །རྫུན་སྨྲའི་གཞི་ནི་མཐོང་
བ་ཐོས་པ་བྱེ་བྲག་ཕྱེད་པ་རྣམ་པར་ཤེས་པ་སྟེ་བཞི་དང་། དེ་ལས་ལྡོག་པ་བཞིའོ། །འདུ་ཤེས་ནི་མཐོང་
བ་ལ་མ་མཐོང་བ་སོགས་སུ་བསྒྱུར་བའོ། །ཉོན་མོངས་ཕ་ནི་དུག་གསུམ་གང་རུང་ངོ༌། །ཀུན་སློང་ནི་འདུ་
ཤེས་བསྒྱུར་ཏེ་སྨྲ་འདོད་པའོ། །སྦྱོར་བ་ནི་སྨྲས་པའམ་ཅང་མི་སྨྲ་བ་དང་དུ་ལེན་པའོ། །མཐར་ཐུག་ནི་
ཕ་རོལ་པོས་གོ་བའོ། །ཕྲ་མའི་གཞི་ནི་མཐུན་པའམ་མི་མཐུན་པ་གང་རུང་ངོ་། །བསམ་པ་ལ་གསུམ་ལས།
འདུ་ཤེས་དང་ཉོན་མོངས་པ་ནི་སྔར་བཞིན་དང༌། ཀུན་སློང་ནི་མཐུན་པ་ལ་དབྱེ་འདོད་པ་དང་མི་མཐུན་



ལམ་རིམ་དམར་ཁྲིད་མྱུར་ལམ། 337
པ་ལ་མི་འདུམ་པར་འདོད་པའོ། །སྦྱོར་བ་ནི་སྙན་པ་དང་མི་སྙན་པ་གང་རུང་ངོ༌། །མཐར་ཐུག་ནི་འབྱེད་
པའི་ཚིག་སྨྲས་པ་གོ་བའོ། །ཚིག་རྩུབ་ཀྱི་གཞི་ནི་ཀུན་ནས་མནར་སེམས་སྐྱེ་བའི་གཞིར་གྱུར་པའི་སེམས་
ཅན་ནོ། །ཉོན་མོངས་པ་དང་འདུ་ཤེས་ནི་སྔར་བཞིན་ནོ། །ཀུན་སློང་ནི་ངག་རྩུབ་པོས་སྨྲ་འདོད་པའོ། །སྦྱོར་
བ་ནི་བདེན་པ་དང་མི་བདེན་པའི་ཚིག་གང་རུང་གིས་བརྗོད་བྱ་སྙན་མི་སྙན་གང་རུང་བརྗོད་པ་དང་། དགོས་
པ་རང་གཞན་གང་རུང་གི་ཕྱིར་སྨྲས་པའོ། །མཐར་ཐུག་ནི་ཕ་རོལ་པོས་གོ་བའོ། །ངག་བཀྱལ་བའི་གཞི་
ནི་དོན་མེད་པ་དང་ལྡན་པའི་དོན་ནོ། །བསམ་པ་ལ་འདུ་ཤེས་དང་ཉོན་མོངས་ནི་སྔར་བཞིན་ནོ། །ཀུན་
སློང་ནི་མ་འབྲེལ་བའི་བྱུང་རྒྱལ་སྨྲ་འདོད་པའོ། །སྦྱོར་བ་ནི་ངག་བཀྱལ་སྨྲ་བར་རྩོམ་པའོ། །མཐར་ཐུག་
ནི་ངག་བཀྱལ་སྨྲས་ཟིན་པའོ། །བརྣབ་སེམས་ཀྱི་གཞི་ནི་གཞན་གྱི་ནོར་དང་ཡོ་བྱད་དོ། །བསམ་པ་ལ་
འདུ་ཤེས་དང་ཉོན་མོངས་ནི་སྔར་བཞིན་ནོ། །ཀུན་སློང་ནི་བདག་གིར་བྱ་བར་འདོད་པའོ། །སྦྱོར་བ་ནི་
བསམ་པ་དེ་ལ་སྦྱོར་བ་བྱས་པའོ། །མཐར་ཐུག་ནི་ནོར་ལ་སོགས་པ་དེ་བདག་གིར་གྱུར་ཅིག་སྙམ་པའོ།
གནོད་སེམས་ཀྱི་གཞི་དང་འདུ་ཤེས་དང་ཉོན་མོངས་ནི་ཚིག་རྩུབ་ཇི་ལྟ་བ་བཞིན་ནོ། །ཀུན་སློང་ནི་རྡེག་པ་
ལ་སོགས་པ་འདོད་པ་སྟེ། སྦྱོར་བ་ནི་བསམ་པ་དེ་ལ་སྦྱོར་བ་བྱས་པའོ། །མཐར་ཐུག་ནི་གསོད་པ་དང་
བཅིང་བ་དང་རྡེག་པ་སོགས་བྱེད་པར་ཐག་བཅད་པའོ། །ལོག་ལྟའི་གཞི་ནི་ཡོད་པའི་དོན་ནོ། །བསམ་པ་
ལ་གསུམ་ལས་འདུ་ཤེས་ནི་སྐུར་བ་འདེབས་པའི་དོན་ལ་བདེན་པར་འདུ་ཤེས་པའོ། །ཉོན་མོངས་ནི་དུག་
གསུམ་གང་རུང་ངོ༌། །ཀུན་སློང་ནི་སྐུར་བ་འདེབས་འདོད་པའོ། །སྦྱོར་བ་ནི་བསམ་པ་དེ་ལ་སྦྱོར་བ་བརྩམས་
པའོ༑ ༑མཐར་ཐུག་ནི་སྐུར་བ་གདབ་པར་ངེས་པའོ། །དཀར་པོའི་ལས་ལམ་ནི། སྲོག་གཅོད་སྤོང་པའི་
དགེ་བ་ལྟ་བུ་ལ་མཚོན་ན། གཞི་ནི་སེམས་ཅན་གཞན་ནོ། །བསམ་པ་ནི་ཉེས་དམིགས་མཐོང་ནས་སྤོང་
བར་འདོད་པའོ། །སྦྱོར་བ་ནི་གསོད་པ་ཡང་དག་པར་བསྡམས་པའི་འདུ་བྱེད་དོ། །མཐར་ཐུག་ནི་ཡང་
དག་པར་བསྡམས་པ་རྫོགས་པའི་ལུས་ཀྱི་ལས་སོ། །དེས་དཀར་པོའི་ལས་ལམ་ལྷག་མ་དགུ་ལའང་ཅི་རིགས་
པར་ཤེས་པར་བྱའོ། །དེ་ཡང་ཞིང་གི་སྒོ་ནས་སྟོབས་ཆེ་བ་ནི། དཀོན་མཆོག་གསུམ་དང་། བླ་མ་དང་ཕ་



338 ལམ་རིམ་དམར་ཁྲིད་མྱུར་ལམ་
མ་སོགས་ལ་ཕན་གནོད་གང་བྱས་ཀྱང་སྟོབས་ཆེ། བསམ་པ་སྙིང་རྗེ་དྲག་པོ་སོགས་དང་ཞེ་སྡང་དྲག་པོ་
སོགས་ཀྱི་སྒོ་ནས་བྱས་པ་སྟོབས་ཆེ། དངོས་པོའི་སྒོ་ནས་སྟོབས་ཆེ་བ་ནི་སྦྱིན་བྱའི་ཆོས་དང་། ཟང་ཟིང་
ཁྱད་པར་དུ་འཕགས་པ་བྱིན་པ་སྟོབས་ཆེ། རྟེན་གྱི་སྒོ་ནས་སྡོམ་པ་གསུམ་ལྡན་སོགས་ཀྱི་སྒོ་ནས་དགེ་སྡིག་
གང་བྱས་ཀྱང་སྟོབས་ཆེ་བར་གསུངས་པ་རྣམས་ལ་ཡིད་ཆེས་ཀྱི་དད་པ་བསྐྱེས་ནས་དགེ་བ་བཅུ་ལ་སོགས་
པའི་དགེ་བ་ཕྲ་མོ་ནས་སྒྲུབ་ཅིང་མི་དགེ་བ་བཅུ་ལ་སོགས་པའི་མི་དགེ་བ་ཕྲ་མོས་ཀྱང་སྒོ་གསུམ་ལ་མ་གོས་
པའི་བླང་དོར་ལ་འབད་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། །ཞེས་
གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་x། རང་གཞནx། ཁྱད་པར་དུ་ཡང་
དེ་དང་དེའི་གེགསx། དེ་དང་དེའི་རྟོགས་པ་ཁྱད་པར་ཅནx། དེ་ལྟར་མི་དགེ་བཅུ་སྤོང་གི་ཚུལ་ཁྲིམས་
བསྲུངས་པ་ལ་བརྟེན་ནས་བདེ་འགྲོའི་རྟེན་ཞིག་འཐོབ་ཀྱང་རྣམ་སྨིན་བརྒྱད་ལྡན་གྱི་རྟེན་ཁྱད་པར་ཅན་ཞིག་
ཐོབ་ན་རྣམ་མཁྱེན་སྒྲུབ་པ་ལ་ས་ཕྱོད་གཞན་དང་མི་འདྲ་བ་ལས། དེ་ལ་རྣམ་སྨིན་གྱི་ཡོན་ཏན་བརྒྱད་ངོས་
བཟུང་བ། དེ་བརྒྱད་ཀྱི་བྱེད་ལས། དེ་བརྒྱད་ཀྱི་རྒྱུ་ངོས་བཟུང་བའོ། །དང་པོ ནི། ཚེ་རིང་བ། ཁ་དོག
རིགས་ཕུན་སུམ་ཚོགས་པ། དབང་ཕྱུག །ཚིག་བཙུན་པ། དབང་ཆེ་བར་གྲགས་པ། སྐྱེས་པ་ཉིད་ཡིན་
པ༑ ༑སྟོབས་དང་ལྡན་པའོ། །གཉིས་པ་བྱེད་ལས་ནི། ཚེ་རིང་བས་དགེ་བ་ཡུན་རིང་པོར་གསོག་པའོ།
གཉིས་པས་གདུལ་བྱ་འདུ་ཞིང་ཚིག་ཉན་པ། གསུམ་པས་རིགས་མཐོན་པོར་སྐྱེས་པས་ཇི་ལྟར་བསྒོ་བ་ལས་
མི་འདའ་བ། བཞི་པས་སེམས་ཅན་མང་པོ་བསྡུས་ཏེ་སྨིན་པར་བྱེད་པའོ། །ལྔ་པས་རང་གི་ཚིག་བདེན་
པར་འཛིན་པ། དྲུག་པས་ཇི་ལྟར་བསྒོ་བ་མྱུར་དུ་ཉན་པ། བདུན་པས་སྤོབས་པ་ཆེ་ཞིང་གེགས་ཉུང་བ།
བརྒྱད་པས་གང་ལ་ཡང་སྤྲོ་ཤུགས་ཆེ་ཞིང་མངོན་ཤེས་མྱུར་བའི་རྒྱུ་བྱེད། གསུམ་པ་རྒྱུ་བཤད་པ་ནི། དང་
པོ་ཚེ་རིང་བའི་རྒྱུ་ནི། སེམས་ཅན་ལ་མི་འཚེ་ཞིང་མི་འཚེ་བའི་བསམ་པ་བསྟེན་པ་དང༌། སྲོག་བླུ་བ། གཞན་
འཚེ་བ་བྱེད་པ་ལས་བཟློག་པ་སྨན་སྦྱིན་པ་དང་ནད་གཡོག་སོགས་བྱེད་པའོ། །གཉིས་པའི་རྒྱུར་ཁྲོ་བ་སྤང་
ཞིང་༑ ༑མར་མེ་མེ་ཏོག །རྒྱན་གོས་གསར་པ་སྟེར་བ། གསུམ་པའི་རྒྱུར་ང་རྒྱལ་སྤོང་བ། བཞི་པའི་



ལམ་རིམ་དམར་ཁྲིད་མྱུར་ལམ། 339
རྒྱུར་ཐས་གོས་སློང་བ་ལ་ཟས་གོས་སོགས་སྟེར་ཞིང་མི་སློང་ཡང་ཕན་སེམས་ཀྱིས་སྟེར་བ། ལྔ་པའི་རྒྱུར་
ངག་གི་ཉེས་པ་སྤོང་བ། དྲུག་པའི་རྒྱུར་དཀོན་མཆོག །བླ་མ་མཁན་སློབ། ཕ་མ་སོགས་ལ་གུས་ཤིང་
བསྙེན་བཀུར་བ། བདུན་པའི་རྒྱུར་བུད་མེད་ལ་ཉེས་དམིགས་སུ་བལྟ་ཞིང་། བུད་མེད་ཀྱི་ལུས་འདོད་པ་
བཟློག་ཅིང་ཕོ་དབང་གཅོད་པ་ལས་ཐར་བར་བྱེད་པ། བརྒྱད་པའི་རྒྱུར་གཞན་གྱིས་མི་ནུས་པ་རང་གིས་
བྱེད་པ། གཞན་གྱི་གྲོགས་བྱེད་ཅིང་བཟའ་བཏུང་སོགས་སྟེར་བའོ། །རྒྱུ་བརྒྱད་པོ་དེ་སྙིང་ཐག་པ་ནས་
སྒྲུབ་ཅིང་ཤུགས་དྲག་པ་དང་། དགེ་བ་རྣམས་རྫོགས་བྱང་དུ་བསྔོ་བ་དང་། ཆོས་མཐུན་རབ་འབྲིང་ཐ་
མ་གསུམ་ལ་ཕྲག་དོག་འགྲན་སེམས། བརྙས་པ་སྤང་ཞིང་རྗེས་སུ་ཡི་རངས་ཤིང་། རང་གིས་མི་ནུས་
ནའང་ཉི་མ་རེ་རེ་ཞིང་སྤྱད་བྱར་རྟོག་ཅིང་། བྱེད་པ་རྣམས་ཀྱང་ཡུན་རིང་ལ་ཤུགས་དྲག་པ་རྒྱུ་དེ་རྣམས་
གཞན་ལེན་དུ་གཞུག་ཅིང༌། བླངས་པ་རྣམས་ལ་ལེགས་སོ་ཞེས་བསྔགས་པ་བརྗོད་པའོ། །འདི་དག་ནི་
བེའུ་བུམ་སྔོན་པོ་ལས། ཚེ་འདིར་ཀུན་རྫོགས་རེ་བ་མི་བསྐྱེད། །ཕྱི་མའི་བསྒྲུབ་པ་དག་ལ་འཇུག་བྱ། །ཞེས་
དང༌༑ ༑ རྗེ་རིན་པོ་ཉིད་ཀྱིས། ལམ་མཆོག་སྒྲུབ་ལ་མཚན་ཉིད་ཚང་བའི་རྟེན། །ཞེས་སོགས་གསུངས་
པའི་དགོངས་པ་ཡིན་པས། འཕྲལ་དང་འཕྲལ་དུ་ལག་ལེན་ཅི་ཐེབས་བྱའོ། །གལ་ཏེ་མི་དགེ་བ་སྤོང་བ་
དང་དགེ་བ་སྒྲུབ་པ་ལ་འབད་ཀྱང་གཉེན་པོ་སྟོབས་ཆུང་ཉོན་མོངས་སྟོབས་ཆེ་བས། །བརྒྱ་ལ་མི་དགེ་བས་
གོས་ན་སྟོབས་བཞིའི་བཤགས་བསྡམ་ལ་འབད་པར་བྱ། སྟོབས་བཞིའི་བཤགས་བསྡམ་བྱ་ཚུལ་ནི། གནས་
ཁང་བྱི་དོར་བྱས། སྐུ་གསུང་ཐུགས་ཀྱི་རྟེན་དགྲམ། དེ་དག་དཀོན་མཆོག་གསུམ་དངོས་ཡིན་སྙམ་པ་
བྱས༑ ༑གཞན་ཡང་མདུན་གྱི་ནམ་མཁར་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་
ཆོས་སྐྱོང་སྲུང་མའི་ཚོགས་རྣམས་མངོན་སུམ་དུ་བཞུགས་པར་བསམས་ནས། དེ་དག་གི་སྤྱན་སྔར་སྔར་
བྱས་ཀྱི་སྡིག་ལྟུང་ལ་ཁོང་པར་དུག་སོང་བ་ལྟ་བུའི་འགྱོད་སེམས་དང་། ཕྱིན་ཆད་སྲོག་ལ་བབ་ཀྱང་མི་བྱེད་
སྙམ་པའི་སྡོམ་སེམས་སྙིང་ཐག་པ་ནས་བྱས་ཏེ། ལོང་བྱུང་ཚེ་གསེར་འོད་ནས་འབྱུང་བ་ལྟར་གྱི་སྟོབས་
བཞིའི་བཤགས་བསྡམ་དང་། སངས་རྒྱས་སུམ་ཅུ་སོ་ལྔ་ལ་བརྟེན་པ་དང་། སྡོམ་གསུམ་སོ་སོའི་བཤགས་



340 ལམ་རིམ་དམར་ཁྲིད་མྱུར་ལམ།
པ་དང༌། བླ་མ་རྡོར་འཛིན་མ་སོགས་བྱའོ། མདོར་བསྡུ་ན་སྐྱབས་འགྲོ་སེམས་བསྐྱེད་བྱེད་པ་རྟེན་གྱི་
སྟོབས༑ ༑སྔར་བྱས་ཀྱི་སྡིག་པ་ལ་འགྱོད་སེམས་དྲག་པོ་བྱེད་པ་རྣམ་པར་སུན་འབྱིན་པའི་སྟོབས། གཉེན་
པོ་ཀུན་ཏུ་སྤྱོད་པའི་སྟོབས་ལ་མདོ་སྡེ་ཟབ་མོ་ལ་བརྟེན་པོ། སྡིག་པའི་འཁོར་གསུམ་མི་དམིགས་པ་སོགས་
སྟོང་ཉིད་ཟབ་མོ་ལ་བརྟེན་པ། རྡོ་རྗེ་སེམས་དཔའི་སྒོམ་བཟླས་ཡིག་བརྒྱ་བཟླ་བ། སྐུ་གཟུགས་དང་མཆོད་
རྟེན་བཞེངས་པ། མཆོད་པ་ལ་བརྟེན་པ། སངས་རྒྱས་བྱང་སེམས་ཀྱི་མཚན་ཁྱད་པར་ཅན་བརྗོད་པ་རྣམས་
ཡིན༑ ༑ཉེས་ལྟུང་ཕྲ་མོས་ཀྱང་མ་གོས་པར་བྱེད་སྙམ་པའི་སྡོམ་སེམས་མང་དུ་བྱེད་པ་ནི་ཉེས་པ་ལས་སླར་
ལྡོག་པའི་སྟོབས་ཡིན། གསུམ་པ་མཇུག་ཏུ་ཇི་ལྟར་བྱ་བ་ནི་སྔར་བཞིན་ཡིན་ལ། གཉིས་པ་ཐུན་མཚམས་
སུ་ཇི་ལྟར་བྱ་བའི་ཚུལ་ནི། ཐུན་མཚམས་སུ་ཡང་སྐྱེས་བུ་ཆུང་ངུ་དང་ཐུན་མོང་བའི་ཆོས་སྐོར་སྟོན་པའི་
གསུང་རབ་དགོངས་འགྲེལ་དང་བཅས་པ་བལྟ་བ་སོགས་སྔར་བཞིན་ནོ། །དེ་ལྟར་སྐྱེས་བུ་ཆུང་ངུ་དང་ཐུན་
མོང་བའི་ལམ་གྱི་རིམ་པ་ལ་བློ་སྦྱངས་པས་བློ་སྣ་དེ་སྐྱེས་པའི་ཚད་ནི། སྔར་ཚེ་འདིའི་དོན་བསྒྲུབ་འདོད་
གཙོ་བོར་གྱུར་ཅིང་ཕྱི་མའི་དོན་དུ་ཆོས་བསྒྲུབ་འདོད་ཞར་བྱུང་ཙམ་ལས་མེད་པ་དེ་གོ་ལྡོག་ཏེ། ཚེ་འདི་
ཞར་བྱུང་ཙམ་དུ་སོང་ཞིང་ཕྱི་མ་དོན་གཉེར་གཙོ་བོར་སོང་བ་བློ་སྣ་དེ་སྐྱེས་པའི་ཚད་ཡིན་ནོ། །གལ་ཏེ་
བློ་སྦྱངས་ཀྱང་མྱུར་དུ་འཆི་བ་དང་ཤི་བའི་འོག་ཏུ་ངན་སོང་དུ་སྐྱེས་ནས་དེའི་སྡུག་བསྔལ་དྲག་ལ་ཡུན་རིང་
པོར་མྱོང་དགོས་པ་ལ་འཇིགས་ཤིང་སྐྲག་པའི་བློ་ཅུང་ཟད་ཀྱང་མེད་ན། ཚེ་རབས་སྔ་མའི་ཆོས་ཀྱི་བག་
ཆགས་སྲབ་པའམ། ཚེ་འདིར་ཐོས་བསམ་སྒོམ་གསུམ་བྱས་ཀྱང་གནད་དུ་མ་སོང་བར་ཆོས་ལས་བློ་དེད་
པ་ཡིན་པས་སྐྱོན་ཤིན་ཏུ་ཆེ་སྟེ། བུད་མེད་ཁྱོ་གསུམ་འགྲིམ་པ་དང་། །བྱ་ནི་རྙི་ལས་ཤོར་བ་དང་། བན་
བཙུན་ཆོས་ལས་དྲེད་པ་གསུམ། །གཡོ་ཡི་ནང་ན་དེ་གསུམ་ངན། །ཞེས་པ་དང་། ནང་དུ་མ་བསམས་ན་
ཚིག་ཐོས་པ་མང་གིན་སླར་ཐུར་སོང་བ་འདྲ་བ་ཞིག་འོང་། ཐོས་གྲངས་མང་ལ་བསྒོམ་གྲངས་ཉུང་བ་བློ་
དྲེད་པའི་རྒྱུ་ཡིན་ཞེས་ཤ་བོ་སྒང་བ་གསུང་། ཆ་ལ་ཁ་ཕྱིར་བལྟའི་ཤེས་པ་ཟེར་བ་གྱོང་ཆེ་ཞེས་བཤེས་གཉེན་
གོང་མ་རྣམས་གསུང་པ་ལྟར། སྔར་ཐོས་བསམ་སྒོམ་གསུམ་མ་བྱས་པ་ལས་ཀྱང་དེ་སྐྱོན་ཆེ། དེས་ན་



ལམ་རིམ་དམར་ཁྲིད་སྒྱུར་ལམ། 341
རྗེ་ཉིད་ཀྱི་ལམ་རིམ་དུ། ཐོས་ནས་ཤེས་པར་བྱས་པའི་དགོས་པ་ཡང་བྱེད་པ་ཡིན་པས་ཐོས་པའི་དོན་ལ་
ནུས་པ་དང་བསྟུན་པའི་ལག་ལེན་རེ་གནད་དུ་ཆེ་གསུང་བ་དང་། གཉེན་དང་ལུས་དང་ལོངས་སྤྱོད་སོགས་
ཀྱི་རྐྱེན་དབང་དུ་མི་གཏང་བར་ཆོས་བྱ་བར་ཐག་གཅོད་མང་དུ་བྱའོ། །དེས་ན་སྐྱེ་དཀའ་སེ་བྱུང་ཡང་ལམ་
གྱི་གཞི་ཡིན་པས་འབད་དགོས་ཏེ་ཞེས་གསུངས་པ་ལྟར་སྐྱེས་བུ་ཆུང་ངུའི་ཆོས་སྐོར་འདི་རྣམས་བསྒོམས་
པས་ད་ལྟ་མ་སྐྱེས་ཀྱང་སྐྱེ་བར་བླ་མ་དཀོན་མཆོག་ལ་གསོལ་བ་དྲག་ཏུ་འདེབས་པ་དང་། བསག་སྦྱང་ལ་
འབད་པ་དང་། དམིགས་རྣམ་སྐྱོང་བ་ལ་སྔར་ལས་ཀྱང་འབད་རྩོལ་ཆེ་བ་བྱས་ནས་བསྒོམས་ལ། སྐྱེ་བ་
ཕྱི་མ་རྣམས་སུ་སྐྱེ་བའི་སྨོན་ལམ་འདེབས་དགོས་ཏེ། རྗེ་རིན་པོ་ཆེས། དེ་ཡིས་ཉེ་བར་བསྟན་པའི་གདམས་
པ་ལས། །འོངས་པའི་དལ་འབྱོར་དོན་ཆེ་རྙེད་དཀའ་དང་། །འཇིག་པར་སླ་དང་ངན་འགྲོའི་སྡུག་བསྔལ་
དང་༑ ༑དེ་ལས་སྐྱོབ་པའི་སྐྱབས་འགྲོ་ལས་འབྲས་རྣམས། །ལེགས་པར་བསམས་ལས་ངེས་པ་བརྟན་
པོ་ནི། །རྙེད་ནས་ཡང་དག་ལམ་གྱི་གཞི་ཟིན་ཤོག །ཅེས་གསུངས་པའི་ཕྱིར། ཡང་ཁ་ཅིག་ལམ་གྱི་རིམ་
པ་འདི་དག་བསྒོམས་ཀྱང་སྒྱིད་ལུག་ནས་ཐུན་མོང་བའི་རིག་གནས་ཤེས་ལ་རེ་བ་དང་། བཟླས་པ་འདྲ་
བྱས་ནས་ངག་ནུས་ཐོན་པ་དང་། ལྷའི་ཞལ་མཐོང་ལ་རེ་བ་དང་། སེམས་གནས་བསྒོམས་ནས་མངོན་
ཤེས་ཕྲ་མོ་ཨེ་འཆར་བལྟ་བ་དང་། ཁ་ཏོན་ཙམ་ཞིག་གཙོ་བོར་བྱེད་པ་ནི། ཕུ་ཆུང་བས་སྤྱན་སྔ་པ་ལས།
མངོན་ཤེས་ལྔ་ཐོབ་པ་དང༌། རིག་པའི་གནས་ལྔ་ལ་མཁས་པ་དང་། གྲུབ་ཆེན་བརྒྱད་ཐོབ་པ་དང་། ཇོ་
བོའི་ལམ་གྱི་རིམ་པ་འདི་རྒྱུད་ལ་སྐྱེས་པ་གང་ལ་འདམ་གསུངས་པས། ལམ་གྱི་རིམ་པ་རྒྱུད་ལ་སྐྱེས་པ་
ལྟ་ཞོག །ལམ་གྱི་རིམ་པ་འདི་ཙུག་ཡིན་སྙམ་དུ་གོ་བ་ཡང་དེ་ལ་འདམ་སྟེ། མངོན་ཤེས་ལྔ་ཐོབ་པ་དང་།
རིག་པའི་གནས་ལྔ་ལ་མཁས་པ་དང༌། གྲུབ་ཆེན་བརྒྱད་ཐོབ་པ་རྣམས་གྲངས་མེད་པ་ཞིག་བྱས་ཏེ་འཁོར་
བ་ལས་མ་འདས་མ་འཕགས། ལམ་གྱི་རིམ་པ་ལ་ངེས་པ་རྙེད་ན་འཁོར་བ་ལས་བཟློག་སྟེ་མཆི་གསུངས་
པ་རྣམས་ཀྱི་གནད་མ་རྟོགས་ཤིང་། ལམ་གྱི་རིམ་པ་ལ་ངེས་པ་མ་རྙེད་པའི་རྟགས་ཡང་དག་པར་ཤེས་པར་
བྱའོ༑ །གཉིས་པ་སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་པ་ལ་བློ་སྦྱོང་བ་ལ་གཉིས། ཐར་པ་



342 ལམ་རིམ་དམར་ཁྲིད་མྱུར་ལམ་
དོན་གཉེར་གྱི་བློ་བསྐྱེད་པ་དང་། ཐར་པར་འགྲོ་བའི་ལམ་གྱི་རང་བཞིན་གཏན་ལ་དབབ་པའོ། །དང་པོ་
ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་པོ་ལ་
སྦྱོར་དངོས་མཇུག་གསུམ་ལས། དང་པོ་སྦྱོར་བ་ནི། སྐྱབས་གནས་ཀུན་འདུས་བླ་མ་ལྷག་པའི་ལྷ། །ཐུབ་
དབང་རྡོ་རྗེ་འཆང་ལ་གསོལ་བ་འདེབས། །ཞེས་པ་ཡན་ཆད་སྔར་བཞིན་ལ། དེ་ནས་བདག་དང་མ་སེམས་
ཅན་ཐམས་ཅད་འཁོར་བར་སྐྱེས་ནས་ཡུན་རིང་ལ་ཤུགས་དྲག་པའི་སྡུག་བསྔལ་སྣ་ཚོགས་པ་མྱོང་བ་འདི་
འཁོར་བ་མཐའ་དག་སྡུག་བསྔལ་གྱི་རང་བཞིན་དུ་ཤེས་ནས་དེ་ལས་ཐར་འདོད་ཀྱི་བློ་ཤུགས་དྲག་མ་སྐྱེས་
པས་ལན་འདུག་པས། དེས་ན་བདག་དང་མ་སེམས་ཅན་ཐམས་ཅད་ཀྱི་རྒྱུད་ལ་འཁོར་བ་མཐའ་དག་སྡུག་
བསྔལ་གྱི་རང་བཞིན་དུ་ཤེས་ནས་དེ་ལས་ཐར་འདོད་ཀྱི་བློ་ཤུགས་དྲག་སྐྱེ་བར་བླ་མ་ལྷས་བྱིན་གྱིས་བརླབ་
ཏུ་གསོལ་ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་x། རང་གཞནx། ཁྱད་
པར་དུ་ཡང་འཁོར་བ་མཐའ་དག་སྡུག་བསྔལ་གྱིx། གཉིས་པ་དངོས་གཞི་ལ་གཉིས། འཁོར་བ་སྤྱིའི་སྡུག་
བསྔལ་བསམ་པ་དང་། སོ་སོའི་སྡུག་བསྔལ་བསམ་པའོ། །དང་པོ་ནི་སྤྱི་བོར་བླ་མ་ལྷ་བསྒོམ་བཞིན་པའི་
ངང་ནས་འདི་ལྟར་བསམ་སྟེ། བདག་གིས་མི་དགེ་བཅུ་སྤོང་གི་ཚུལ་ཁྲིམས་ལ་ཚུལ་བཞིན་དུ་བསླབས་པས་
ངན་འགྲོའི་སྡུག་བསྔལ་ལས་འདས་པའི་བདེ་འགྲོའི་གོ་འཕང་ཞིག་ཐོབ་ཀྱང་
། སྡུག་བསྔལ་རྩ་བ་ནས་སྤངས་
པའི་ཐར་པ་ཞིག་མ་ཐོབ་ཕྱིན་བདེ་བའི་སྐབས་ཅུང་ཟད་ཀྱང་མི་འདུག་སྟེ། དཔེར་ན་མི་ནག་ཅན་ཞིག་ཟླ་
བ་གཅིག་ནས་གསོད་པར་ངེས་ལ། དེའི་བར་དུ་ཉི་མ་རེ་རེ་བཞིན་ཁྲིམས་ཀྱི་ས་ལ་ཐིགས་དང་དབྱུག་པས་
བསྣུན་པ་སོགས་ཀྱི་སྡུག་བསྔལ་དྲག་པོ་མྱོང་བ་ལ། འགའ་ཞིག་གི་ངོ་ཆེན་སོགས་ཀྱིས་དེ་ལྟ་དབྱུག་པས་
བསྣུན་པའི་སྡུག་བསྔལ་མེད་ཀྱང་། དེ་ནི་ཉི་མ་རེ་རེ་བཞིན་གསོད་པའི་སྡུག་བསྔལ་ཇེ་ཉེར་འགྲོ་བས་བདེ་
བའི་སྐབས་ཅུང་ཟད་ལས་མེད་པ་བཞིན་དུ། སྡུག་བསྔལ་རྩ་བ་ནས་སྤངས་པའི་ཐར་བ་ཞིག་མ་ཐོབ་ཕྱིན་
བདེ་འགྲོའི་གོ་འཕང་ཇི་འདྲ་ཞིག་ཐོབ་ཀྱང་སྔར་བྱས་ཀྱི་ལས་བཟང་པོའི་འཕེན་པ་ཟད་ནས་ངན་སོང་དུ་ལྷུང་
བའི་སྡུག་བསྔལ་དཔག་ཏུ་མེད་པ་ཡོད། །གཞན་ཡང་འཁོར་བ་འདིར་ལས་ཉོན་གྱིས་དབང་གིས་སྐྱེ་བ་ཞིག་



ལམ་རིམ་དམར་ཁྲིད་མྱུར་ལམ། 343
བླངས་ཕྱིན་ཆད་སྡུག་བསྔལ་གྱི་རང་བཞིན་ལས་མ་འདས་ཏེ། དགྲ་གཉེན་དུ་འགྱུར་བ་དང་གཉེན་དགྲར་
འགྱུར་བས་ཕན་གནོད་བྱེད་པ་ལ་ཡིད་བརྟན་མེད་དེ། ཀླུ་སྒྲུབ་ཀྱིས། ཕ་ནི་བུ་ཉིད་མ་ནི་ཆུང་མ་ཉིད། །སྐྱེ་
བོ་དགྲར་གྱུར་པ་དང་བཤེས་ཉིད་དང་། །ལྡོག་པ་ཉིད་དུ་མཆིས་པས་དེ་སླད་དུ། །འཁོར་བ་བདག་ན་ངེས་
པ་འགའ་མ་མཆིས། །ཞེས་དང་། ཕ་ཤ་ཟ་ཞིང་མ་ལ་འཚོག །ལས་ངན་དགྲ་བོ་པང་དུ་ཁུར། །ཆུང་མ་
ཁྱི་ཡི་རུས་པ་འཆའ། །འཁོར་བའི་ཆོས་ལ་གད་མོ་བྲོ། །ཞེས་གསུངས་པ་ལྟར་རང་གི་ཚེ་སྔ་མའི་ཕ་ཚེ་
འདིའི་བུར་འགྱུར་བ་དང་། ཚེ་སྔ་མའི་མ་ཚེ་འདིའི་ཆུང་མར་འགྱུར་བ་དང་། ཚེ་སྔ་མའི་གཉེན་ཚེ་འདིའི་
དགྲར་འགྱུར་བ་དང་། ཚེ་སྟོད་ཀྱི་དགྲ་ཚེ་སྨད་ཀྱི་གཉེན་དུ་འགྱུར་བ་དང་། ཚེ་སྟོད་ཀྱི་གཉེན་ཚེ་སྨད་ཀྱི་
དགྲར་འགྱུར་བ་སོགས་འཁོར་བ་འདི་ན་ངེས་པ་འགའ་ཡང་མ་མཆིས་པའི་ཕྱིར་ཏེ། དཔུང་བཟང་གིས་
ཞུས་པ་ལས། རེ་ཞིག་ཅིག་ན་དགྲ་ཡང་མཛའ་བོར་འགྱུར། །མཇའ་བོ་དེ་ཉིད་ཀྱང་ནི་དགྲར་ཡང་འགྱུར།
དེ་བཞིན་ཁ་ཅིག་ཀྱང་ནི་བར་མར་འགྱུར། །བར་མ་དེ་ཉིད་ཀྱང་ནི་དགྲར་ཡང་འགྱུར། །དེ་བཞིན་མཛའ་
བཤེས་འགྱུར་བར་རིག་ནས་ནི། །བློ་གྲོས་ལྡན་པས་ནམ་ཡང་ཆགས་མི་བྱ། །གཉེན་ལ་དགའ་བའི་སེམས་
ཀྱི་རྣམ་རྟོག་དག །བཟློག་ནས་དགེ་བ་ཅི་བདེར་བཞག་པར་བྱ། །ཞེས་གསུངས་པའི་ཕྱིར། འཁོར་བའི་
བདེ་བ་ལ་ཇི་ཙམ་ལོངས་སྤྱད་ཀྱང་ངོམས་པའི་མཐའ་མེད་དེ། རྒྱ་ཆེར་རོལ་པ་ལས། རྒྱལ་པོ་ལྷ་ཡི་འདོད་
པ་གང་ཡིན་དང༌། །མི་ཡི་འདོད་པ་བཟང་པོ་གང་ཡིན་པའི། །འདོད་པ་དེ་དག་མི་གཅིག་གིས་ཐོབ་ཀྱང་།
དེ་ཡིས་ཆོག་མེད་དེས་ཀྱང་ཡང་འཚོལ་ལོ། །ཞེས་གསུངས་པ་ལྟར་ལྷ་མིའི་འདོད་པ་ཐམས་ཅད་མི་གཅིག་
གིས་ཐོབ་ཀྱང་ངོམས་པའི་མཐའ་མེད། ངོམས་པའི་མཐའ་མེད་ན་ངོམས་པའི་མཐའ་མེད་པ་དེ་ཉིད་ནད་
དང་སྡུག་བསྔལ་གྱི་གཙོ་བོ་ཡིན་ཏེ། སློབ་དཔོན་དཔའ་བོས། འདོད་པ་དེ་དག་ཐོབ་པ་དང་། །ཉིན་རེ་
བཞིན་དུ་བསྟེན་པ་དང་། །མང་དུ་བསགས་པས་མི་ངོམས་ན། །དེ་བས་ནད་ཆེ་གང་ཞིག་ཡོད། །ཅེས་
གསུངས༑ ༑ ཤེས་སྤྲིངས་ལས། བརྒྱ་བྱིན་འཇིག་རྟེན་མཆོད་འོས་གྱུར་ནས་ནི། །ལས་ཀྱི་དབང་གིས་
ཕྱིར་ཡང་ས་སྟེང་ལྷུང་། །འཁོར་ལོས་སྒྱུར་བ་ཉིད་དུ་གྱུར་ནས་ཀྱང་། །འཁོར་བ་དག་ཏུ་ཡང་བྲན་ཉིད་



344 ལམ་རིམ་དམར་ཁྲིད་རྒྱུར་ལམ།
དུ་འགྱུར། །ཞེས་དང་། །ལྷ་ཡུལ་འདོད་བདེ་ཤིནཏུ་ཆེན་པོ་དང་། །ཚངས་ཉིད་ཆགས་བྲལ་བདེ་བ་ཐོབ་
ནས་སླར། །མནར་མེད་མེ་ཡི་བུད་ཤིང་གྱུར་པ་ཡི། །སྡུག་བསྔལ་རྒྱུན་མི་འཆད་པ་བསྟེན་འཚལ་ལོ།
ཞེས་གསུངས་པའི་ཕྱིར། ཐོག་མ་མེད་པ་ནས་ཡང་ཡང་ཉིང་མཚམས་སྦྱར་བས་སྐྱེ་བའི་མཐའ་མངོན་
པ་མེད་དེ། ཀླུ་སྒྲུབ་ཀྱིས། རེ་རེས་རྒྱ་མཚོ་བཞི་ལས་ལྷག་པ་ཡི། །འོ་མ་འཐུངས་ཏེ་ད་དུང་སོ་སོ་ཡི། སྐྱེ་
བའི་རྗེས་སུ་འབྲང་བའི་འཁོར་བ་བས། །དེ་བས་ཆེས་མང་ཉིད་ཅིག་བཏུང་འཚལ་ལོ། །ཞེས་གསུངས་
པ་ལྟར། །སོ་སོ་སྐྱེ་བོ་རང་ག་པ་རྣམས་ཀྱིས་ཕན་ཚུན་གཅིག་གིས་གཅིག་ལ་མ་བྱས་ཏེ་འོ་མ་འཐུངས་པ་
ཡང་རྒྱ་མཚོའི་ཆུ་ལས་མང་། ད་དུང་ལམ་ལ་མ་འབད་ན། འཁོར་བར་ཕན་ཚུན་གཅིག་གིས་གཅིག་གི་
འོ་མ་འཐུང་པ་སྔར་ལས་ཀྱང་མང་བ་འཐུང་བས་འཁོར་བར་སྐྱེ་བའི་མཐའ་མི་མངོན། དེ་བཞིན་དུ་ཕན་
ཚུན་དགྲར་གྱུར་ཏེ་གཅིག་གིས་གཅིག་གི་མགོ་བོ་བཅད་པ་སྤུངས་ན་ཚངས་པའི་འཇིག་རྟེན་ལས་ཀྱང་ཐལ།
ཕན་ཚུན་གཉེན་དུ་གྱུར་ཏེ་གཅིག་ཤི་བའི་མྱ་ངན་གྱི་མཆི་མ་བསགས་ན་རྒྱ་མཚོའི་ཆུ་ལས་ཀྱང་མང་བས་
འཁོར་བར་སྐྱེ་བའི་མཐའ་མི་མངོན་ཏེ། མྱ་ངན་བསལ་བ་ལས། ཡང་དང་ཡང་དུ་དམྱལ་བ་ན། །ཟངས་
ཞུན་བསྐོལ་བ་གང་འཐུངས་པ། །རྒྱ་མཚོའི་ནང་གི་ཆུ་ལ་ཡང་། །དེ་ཡི་ཚད་ཙམ་ཡོད་མ་ཡིན། །ཁྱི་
དང་ཕག་ཏུ་གྱུར་པ་ན། །མི་གཙང་བ་ནི་གང་ཟོས་པ། །རི་ཡི་རྒྱལ་པོ་ལྷུན་པོ་ཡི། །ཚད་ལས་ཤིན་ཏུ་ལྷག་
པར་འགྱུར། །མཛའ་བཤེས་རབ་ཏུ་བྲལ་བ་ཡིས། །འཁོར་བའི་ནང་དུ་གང་ངུས་པ། །མིག་གི་མཆི་
མའི་ཐིགས་པ་ཡི། །སྣོད་དུ་རྒྱ་མཚོ་རུང་མ་ཡིན། །ཞེས་དང་། ཕན་ཚུན་དག་ཏུ་རྩོད་པའི་ཕྱིར། །མགོ་
བོ་བཅད་པ་གང་ཡིན་པ། །སྤུངས་ན་དེ་ལྟར་མཐོ་བ་ནི། །ཚངས་པའི་འཇིག་རྟེན་ལས་ཀྱང་ཐལ། །ཞེས་
གསུངས་པའི་ཕྱིར། འཁོར་བའི་ཕུན་ཚོགས་ཇི་ཙམ་སྤྱད་ཀྱང་མཐར་ངེས་པར་འདོར་དགོས་པས་ཕུན་
ཚོགས་ཐོབ་པ་ལ་ཡིད་བརྟན་མེད་དེ། མདོ་ལས། བསགས་པ་ཀུན་གྱི་མཐའ་འཛད་ཅིང་། །མཐོན་པོ་
རྣམས་ཀྱི་མཐའ་ལྟུང་འགྱུར། །འཕྲད་པའི་མཐའ་མ་འབྲལ་བ་སྟེ། །གསོན་པའི་མཐའ་མ་འཆི་བ་ཡིན།
ཞེས་དང་། །སྤྱོད་འཇུག་ལས། མཛའ་བ་ཡུན་རིང་འཁོད་འཁོད་ནས། །འཆི་བས་སོ་སོར་འབྲལ་འགྱུར་



ལམ་རིམ་དམར་ཁྲིད་སྒྱུར་ལམ། 345
ཏེ༑ ༑མྱ་ངན་ཆེན་པོ་ལྡང་འགྱུར་བ། །དེ་ནི་འཇིག་རྟེན་འདི་ན་ངེས། །ཞེས་གསུངས་པའི་ཕྱིར། རང་
ཉིད་གཅིག་པུར་འཇིག་རྟེན་ཕ་རོལ་ཏུ་འགྲོ་དགོས་པས་གྲོགས་ལ་ཡིད་བརྟན་མེད་དེ། སྤྱོད་འཇུག་ལས།
ལྷན་ཅིག་སྐྱེས་པའི་ཤ་རུས་ཀྱང་། །ཞིག་སྟེ་སོ་སོར་འགྱེས་འགྱུར་ན། །མཛའ་བ་གཞན་ལྟ་སྨོས་ཅི་དགོས།
སྐྱེ་ནའང་དེ་ཉིད་གཅིག་སྐྱེ་ཞིང་། །འཆི་ནའང་དེ་ཉིད་གཅིག་པུ་འཆི། །སྡུག་བསྔལ་སྐལ་གཞན་མི་ལེན་
ན༑ ༑གེགས་བྱེད་མཛའ་བས་ཅི་ཞིག་བྱ། །ཞེས་གསུངས་པའི་ཕྱིར། དེས་ན་བདག་གིས་རྙེད་པར་དཀའ་
ཞིང་རྙེད་ན་དོན་ཆེ་བའི་དལ་འབྱོར་ཚང་བའི་རྟེན་འདི་ལན་ཅིག་ཐོབ་པའི་དུས་འདིར་འཁོར་བའི་སྡུག་བསྔལ་
མཐའ་དག་སྤངས་པའི་ཐར་པ་མཆོག་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་
ཀྱང་ཐོབ་པར་བྱའོ། །དེ་ལྟར་བྱེད་ནུས་པར་བླ་མ་ལྷསམ། སྤྱི་བོའི་བླ་མ་ལྷའིx། །རང་གཞན། །དེ་
དང་དེའི་གེགས་བྱེད། དེ་དང་དེའི་རྟོགས་པ་ཁྱད་པར་ཅནཎ། གཉིས་པ་འཁོར་བ་སོ་སོའི་སྡུག་བསྔལ་
བསམ་པ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། ཉེར་ལེན་གྱི་ཕུང་པོ་ཞིག་
གྲུབ་ཕྱིན་ཆད་སྡུག་བསྔལ་གྱི་རང་བཞིན་ལས་མ་འདས་ཏེ། ངན་སོང་གསུམ་ལྟ་ཅི་སྨོས། མིའི་ཉེར་ལེན་
གྱི་ཕུང་པོ་གྲུབ་པ་ལ་བརྟེན་ནས་བཀྲེས་སྐོམ་དང་ཚོལ་འགྲོའི་སྡུག་བསྔལ་ནི། སྡིག་སྡུག་གཏམ་ངན་གང་
ལ་ཡང་མ་འཛེམ་པར་ཐབས་སྣ་ཚོགས་ཀྱི་སྒོ་ནས་ལོངས་སྤྱོད་སྒྲུབ་པ་ན། རང་ལ་འབྱོར་པ་ཅུང་ཟད་ཅིག་
བྱུང་བའི་ཚེ་ཐམས་ཅད་ཀྱིས་རང་ལ་མི་འོས་པའི་ཁྲལ་ཆེན་པོ་འགེལ་བ་དང་བརྣ་བསྐྱི་བརྐུ་འཕྲོག་ལ་སོགས་
པའི་སྒོ་ནས་ལོངས་སྤྱོད་གཏོང་མི་ནུས་བཞིན་དུ་གཏོང་དགོས་པའི་སྡུག་བསྔལ། ལོངས་སྤྱོད་བསྲུང་བའི་
ཕྱིར་དུ་ཆེན་པོ་ལ་ཞུ་བ་དང་སེམས་འཛིན་ཐད་ཀར་གཏམ་བཤེར་དང་འཁྲུག་རྩོད་སོ་མེལ་ཆེ་སོགས་ཀྱི་སྒོ་
ནས་ཉིན་མོ་ལྟོ་མི་དྲན་མཚན་མོ་གཉིད་མི་དྲན་པ་སོགས་ཀྱི་སྡུག་བསྔལ་མྱོང་། གཉེན་སྡུག་པ་དང་བྲལ་
བའི་སྡུག་བསྔལ་ནི། རང་གི་ཉེ་དུ་གཉེན་དང་གཡོག་འཁོར་དང༌། མཛའ་བཤེས་དང༌། བླ་མ་བཟང་པོ་
སློབ་དཔོན་བཟང་པོ་དཔོན་བཟང་པོ་རྣམས་དང་བྲལ་ན་སེམས་ལ་མྱ་ངན་སྐྱེ་བ་དང་། ངག་ཏུ་སྨྲེ་སྔགས་
འདོན་པ་དང༌། ལུས་ཀྱི་སྐྲ་འབལ་བ་སོགས་ལུས་ཀྱི་སྡུག་བསྔལ་མྱོང་། དགྲ་མི་སྡུག་པ་དང་འཕྲད་པའི་



346
ལམ་རིམ་དམར་ཁྲིད་མྱུར་ལམ།
སྡུག་བསྔལ་ནི། དགྲ་དེ་དཔའ་ཕྲད་པ་ཙམ་གྱིས་ཕྱོགས་ཐམས་ཅད་མུན་ནག་གིས་ཁྱབ་པ་ལྟ་བུའི་སྡུག་བསྔལ་
དང་༑ ༑དེ་གཞན་ཞིག་ཏུ་སོང་ན་ནམ་ལངས་པ་ལྟ་བུའི་སྣང་བ་དང་། དགྲ་དེས་ཆད་པས་བཅད་པ་དང་
བཅད་ཀྱིས་དོགས་པ་སོགས་ཀྱི་སྡུག་བསྔལ་མྱོང་། འདོད་པའི་དངོས་པོ་བཙལ་ཏེ་མ་རྙེད་པའི་སྡུག་བསྔལ་
ནི༑ ༑ཚེ་སྔོན་བསོད་ནམས་བསགས་པས་ཚེ་འདིར་དབུལ་པོར་གྱུར་ཏེ་ཟས་གོས་གནས་མལ་ལ་སོགས་
ཀྱིས་ཕོངས་པ་དང་སོ་ནམ་བྱས་ཀྱང་སྟོན་ཐོག་མ་བྱུང་། ཚོང་བྱས་ཀྱང་ཁེ་སྤོགས་མ་བྱུང་། འཚོ་སྐྱོང་
བྱས་ཀྱང་ཕྱུགས་མ་འཕེལ། བརྣོ་བསྐྱི་བུ་ལོན་ལ་སོགས་པ་གཏོང་མཁན་མ་བྱུང་ཞིང་བསླངས་ཀྱང་སྟེར་
མཁན་མ་བྱུང་། སྔར་གྱི་བུ་ལོན་གྱི་འདེད་དྲག་པོ་བྱུང་ན་ཅི་བྱ་གཏོལ་མེད་དུ་གྱུར་ནས་རང་གིས་སྔར་
དྲིན་གྱིས་བསྐྱངས་པ་རྣམས་དང་། རང་ལས་ཆེས་དམན་པ་རྣམས་ཀྱི་བྲན་ཁོལ་བྱེད་དགོས་པ་སོགས་ཀྱི་
སྡུག་བསྔལ་བསམ་གྱིས་མི་ཁྱབ་པ་ཡོད། མི་འདོད་པའི་དངོས་པོ་ཐོག་ཏུ་བབ་པའི་སྡུག་བསྔལ་ནི། རྒྱལ་
པོ་དང་ཆོམ་རྐུན་སོགས་ཀྱིས་བསད་པ་དང་བཅིངས་པ་དང་བཅིངས་ཀྱིས་དོགས་པ་སོགས་ཀྱི་སྡུག་བསྔལ་
ཡོད༑ ༑གཞན་ཡང་སྐྱེ་བའི་སྡུག་བསྔལ་ནི། མའི་མངལ་མི་གཙང་ལ་དྲི་མནམ་པ་མི་གཙང་བའི་བུམ་
པ་བསྲེགས་པའི་ནང་དུ་བསྐུམས་ནས་སྡོད་པ་ལྟ་བུར་ཟླ་བ་དགུ་དང་ངོ་བཅུ་མཐོང་ཙམ་དུ་སྡོད་དགོས་པ་དང་།
དེ་ནས་བཙའ་བའི་ཚེ་ལུས་འཇུར་མིག་ལ་འདྲེན་པ་དང་། རྨ་འབྲས་ལག་པས་བཅིར་བ་ལས་ཀྱང་སྡུག་
བསྔལ་ཆེ། ཕྱི་རོལ་ཏུ་བཙས་ནས་བདུན་ཕྲག་དང་པོ་ལ་ནད་བཞི་བརྒྱ་རྩ་བཞི་སྒྱུ་ལུས་ལ་འཇུག །བདུན་
ཕྲག་གཉིས་པ་ལ་བགེགས་རིགས་སྟོང་ཕྲག་བརྒྱད་ཅུ། བདུན་ཕྲག་གསུམ་པ་ལ་སྲིན་བུའི་རིགས་བརྒྱད་
ཁྲི་བཞི་སྟོང་ལུས་ལ་འཇུག་ཅིང༌། དེ་རྣམས་ཀྱིས་ཕྱིས་ལུས་སྙི་བ་དང་བཀྲེས་སྐོམ་དང་ཡིད་མི་བདེ་བ་དང་།
ནད་གདོན་རྣམས་ཀྱི་རྒྱུ་བྱེད་པས་སྐྱེ་བ་འདི་སྡུག་བསྔལ་ཐམས་ཅད་ཀྱི་སྣོད་ཡིན་ཏེ། བཤེས་སྤྲིངས་ལས།
འཁོར་བ་དེ་འདྲ་ལགས་པས་ལྷ་མི་དང་། །དམྱལ་བ་ཡི་དྭགས་དུད་འགྲོ་རྣམས་དག་ཏུ། །སྐྱེ་བ་བཟང་པོ་
མ་ལགས་སྐྱེ་བ་ནི། །གནོད་པ་དུ་མའི་སྣོད་གྱུར་ལགས་མཁྱེན་མཛོད། །ཅེས་དང་། མགོའམ་གོས་ལ་
གློ་བུར་མེ་ཤོར་ན། །དེ་དག་ཕྱིར་བཟློག་བགྱི་བ་བཏང་ནས་ཀྱང་། །ཡང་སྲིད་མེད་པར་བགྱི་སླད་འབད་



ལམ་རིམ་དམར་ཁྲིད་སྒྱུར་ལམ། 347
འཚལ་ཏེ། །འདི་བས་ཆེས་མཆོག་དགོས་པ་གཞན་མ་མཆིས། །ཞེས་གསུངས་པའི་ཕྱིར། རྒ་བའི་སྡུག་
བསྔལ་ནི། རྐེད་པ་གཞུ་ལྟར་དགུག་པ་དང་། མགོ་བོ་སྤྲ་བའི་མེ་ཏོག་ལྟར་དཀར་བ་དང་། དཔྲལ་བ་དྲས་
སྟན་ལྟར་གཉེར་མས་ཁེབས་པ་དང༌། སྟོབས་ཉམས་པས་འགྲོ་འཆག་ཉལ་འདུག་དཀའ་བ་དང་། མིག་
ལ་སོགས་པའི་དབང་པོ་རྣམས་ཇེ་མི་གསལ་དུ་སོང་བ་དང་། འདོད་པའི་ཡོན་ཏན་ལ་སྤྱོད་པར་མི་ནུས་པ་
དང་༑ ༑ཚེ་ཕལ་ཆེར་ཟད། འཆི་བ་ལ་མངོན་དུ་ཕྱོགས་པ་སོགས་ཀྱི་སྡུག་བསྔལ་བསམ་གྱིས་མི་ཁྱབ་པ་
འབྱུང་༑ ༑ན་བའི་སྡུག་བསྔལ་ནི། ལུས་ཀྱི་ཤ་དང་མདངས་ཉམས་ཤིང་ཡིད་མི་བདེ་བ་དང་། འདོད་
པའི་ཟས་སོགས་སྤྱོད་པའི་དབང་མེད་ཅིང་། དཔྱད་རྩུབ་པོ་བསྟེན་དགོས་པོ་དང་། ཤི་ཡི་དྭགས་པའི་སྡུག་
བསྔལ་དང་། འཆི་བའི་སྡུག་བསྔལ་ནི། གཉེན་ལུས་ལོངས་སྤྱོད་འཁོར་གཡོག་སོགས་དང་འབྲལ་དགོས་
པ་སོགས་ཀྱི་སྡུག་བསྔལ་ཡོད་དེ། རྒྱ་ཆེར་རོལ་བ་ལས། འཆི་དང་འཕོ་དང་འཆི་འཕོ་དུས་བྱེད་པ། །འཕངས་
ཤིང་སྡུག་པའི་སྐྱེ་བོ་རྟག་ཏུ་འབྲལ། །ཕྱིར་མི་འོང་ཞིང་འཕྲད་པར་འགྱུར་མ་ཡིན། །ཤིང་ལས་ལོ་འབྲུལ་
འདྲ་ཞིང་རླུང་རྒྱུན་མཚུངས། །ཞེས་གསུངས་པའི་ཕྱིར། ལྷ་མ་ཡིན་གྱི་ཉེར་ལེན་གྱི་ཕུང་པོ་གྲུབ་པ་ལ་
བརྟེན་ནས། ལྷའི་དཔལ་འབྱོར་ལ་མི་བཟོད་པའི་ཕྲག་དོག་གིས་ཡིད་གདུངས་པའི་སྡུག་བསྔལ་དང་། དེ་
ལ་བརྟེན་ནས་ལུས་ཐོག་ཏུ་འབབ་པའི་སྡུག་བསྔལ་མྱོང༌། འདོད་ལྷའི་ཉེར་ལེན་གྱི་ཕུང་པོ་གྲུབ་པ་ལ་བརྟེན་
ནས་ལྷ་མ་ཡིན་རྣམས་དང་འཐབ་པ་ན་ཡན་ལག་དང་ཉིང་ལག་བཅད་པ་དང༌། ལུས་དྲལ་བ་དང་རྨས་པ་
དང་གསོད་པ་སོགས་ཀྱིས་སྡུག་བསྔལ་མྱོང་། མི་འདོད་བཞིན་དུ་འཆི་ལྟས་ལྔ་ཕོག་སྟེ་ལྷའི་དཔལ་འབྱོར་
དང་བྲལ་ནས་ངན་སོང་གི་སྡུག་བསྔལ་མྱོང་དགོས་པར་ཤེས་པའི་སྡུག་བསྔལ་མྱོང་དགོས་ཏེ། བཤེས་སྤྲིངས་
ལས༑ ༑ལུས་ཀྱི་ཁ་དོག་མི་སྡུག་འགྱུར་བ་དང༌། །རྟེན་ལ་མི་དགའ་མེ་ཏོག་ཕྲེང་རྙིང་དང༌། །གོས་ལ་
དྲི་མ་ཆགས་དང་ལུས་ལ་ནི། །སྔོན་ཆད་མེད་པའི་རྔུལ་འབྱུང་ཞེས་བྱ་བ། །མཐོ་རིས་འཆི་འཕོ་སྦྲོན་བྱེད་
སྔ་ལྟས་ལྔ་། །ལྷ་ཡུལ་གནས་པའི་ལྷ་རྣམས་ལ་འབྱུང་སྟེ། །ས་སྟེང་མི་རྣམས་འཆི་བར་འགྱུར་བ་བཞིན།
ཞེས་དང་། གཞན་ཡང་། ལྷ་རྣམས་མར་ལ་ལྟུང་བ་ཡི། །སྡུག་བསྔལ་རབ་ཏུ་སྐྱེ་བ་གང་། །དེ་ན་སེམས་



348 ལམ་རིམ་དམར་ཁྲིད་རྒྱུར་ལམ།
ཅན་དམྱལ་བ་ཡིས། །བཅུ་དྲུག་ཆར་ཡང་མི་ཕོད་དོ། །ཞེས་གསུངས་པའི་ཕྱིར། ཁམས་གོང་མའི་ཉེར་
ལེན་གྱི་ཕུང་པོ་གྲུབ་ཀྱང་གནས་པ་ལ་རང་དབང་མ་ཐོབ་པས་སྔར་བྱས་ཀྱི་ལས་བཟང་པོའི་འཕེན་པ་ཟད་
ནས་ངན་སོང་དུ་ལྟུང་བའི་སྡུག་བསྔལ་དཔག་ཏུ་མེད་པ་ཡོད། དེར་མ་ཟད་ཁམས་གོང་དུ་སྐྱེས་པའི་སོ་སོ་
སྐྱེ་བོ་རྣམས་སོ་སོར་རྟོག་པའི་ཤེས་རབ་ཀྱི་རྒྱུན་བཀག་ནས་བསྐལ་པ་ལ་སོགས་ཀྱི་བར་དུ་གནས་པ། འདོད་
ཁམས་སུ་སྐྱེས་ཀྱང་གླེན་ཞིང་གཏི་མུག་གི་རིགས་འདྲ་ཤས་ཆེ་བས་ཐར་པ་ཐོབ་པ་ལ་ཤིན་ཏུ་བུལ་བར་བཤགས་
བསྟོད་ལས་གསུངས་པའི་ཕྱིར། མདོར་ན་ཉེར་ལེན་གྱི་ཕུང་པོ་འདིས་ཚེ་འདིའི་སྐྱེ་རྒ་ན་འཆི་སོགས་ཀྱི་
རྟེན་བྱེད་ཅིང་། སྡུག་བསྔལ་གྱི་སྡུག་བསྔལ་དང་འགྱུར་བའི་སྡུག་བསྔལ་གཉིས་འདི་ཕྱི་གཉིས་ཀར་འདྲེན་
པར་བྱེད། ཉེར་ལེན་གྱི་ཕུང་པོ་གྲུབ་པ་ཙམ་ནས་འདུ་བྱེད་ཀྱི་གཞན་དབང་ཅན་དུ་སྐྱེ་སྟེ། ལས་ཉོན་སྔ་
མའི་གཞན་དབང་དུ་གྱུར་པའི་འདུ་བྱེད་ཐམས་ཅད་འདུ་བྱེད་ཀྱི་སྡུག་བསྔལ་བདེན་པ་ཡིན་པའི་ཕྱིར། དེས་
ན་ཉེར་ལེན་གྱི་ཕུང་པོའི་རང་བཞིན་ཅན་གྱི་འཁོར་བ་ལས་གྲོལ་བའི་བླ་མ་སངས་རྒྱས་ཀྱི་གོ་འཕང་རིན་པོ་
ཆེ་ཅི་ནས་ཀྱང་ཐོབ་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་
བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་། རང་གཞན་། དེ་དང་དེའི་གེགས་བྱེད།
དེ་དང་དེའི་རྟོགས་པ་ཁྱད་པར་ཅན་རང་གཞན་སེམས་ཅན་ཐམས་ཅད་ཀྱི་རྒྱུད་ལ་སྐྱེས་པར་བསམ་མོ། གསུམ་
པ་མཇུག་ཏུ་ཇི་ལྟར་བྱ་བ་ནི། སྔར་བཞིན་ཡིན་ལ། གཉིས་པ་ཐུན་མཚམས་སུ་ཇི་ལྟར་བྱ་བའི་ཚུལ་ནི།
ཐུན་མཚམས་སུ་ཡང་འཁོར་བ་མཐའ་དག་སྡུག་བསྔལ་གྱི་རང་བཞིན་ཅན་དུ་སྟོན་པའི་གསུང་རབ་དགོངས་
འགྲེལ་དང་བཅས་པར་ལྟ་བ་སོགས་སྔར་བཞིནནོ། །གཉིས་པ་ཐར་པར་འགྲོ་བའི་ལམ་གྱི་རང་བཞིན་གཏན་
ལ་དབབ་པ་ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ།
དང་པོ་ལ་སྦྱོར་དངོས་མཇུག་གསུམ་ལས། དང་པོ་སྦྱོར་བ་ནི། སྐྱབས་གནས་ཀུན་འདུས་བླ་མ་ལྷག་པའི་
ཝ༑ ༑ཐུབ་དབང་རྡོ་རྗེ་འཆང་ལ་གསོལ་བ་འདེབས། །ཞེས་པ་ཡན་ཆད་སྔར་བཞིན་ལ། དེ་ནས་བདག་
དབ་མ་སེམས་ཅན་ཐམས་ཅད་འཁོར་བར་སྐྱེས་ནས་ཡུན་རིང་ལ་ཤུགས་དྲག་པའི་སྡུག་བསྔལ་སྣ་ཚོགས་



ལམ་རིམ་དམར་ཁྲིད་མྱུར་ལམ། 349
མྱོང་བ་འདི། །ཐར་པ་དོན་གཉེར་གྱི་བློ་བསྐྱེད་ནས་ལམ་བསླབ་པ་གསུམ་ལ་ཚུལ་བཞིན་དུ་མ་བསླབས་
པས་ལན་འདུག་པས། ད་བདག་དང་མ་སེམས་ཅན་ཐམས་ཅད་ཀྱི་རྒྱུད་ལ་ཐར་པ་དོན་གཉེར་གྱི་བློ་བསྐྱེད་
ནས་ལམ་བསླབ་པ་གསུམ་ལ་ཚུལ་བཞིན་དུ་སློབ་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་གསོལ་
བ་བཏབ་པས། སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་སྣ་སྔ་འོད་ཟེར་དང་བཅས་པའི་རྒྱུན་བབས་རང་
གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་ཐོག་མེད་ནས་བསགས་པའི་སྡིག་སྒྲིབ་ཐམས་
ཅད་དང༌། ཁྱད་པར་དུ་ཡང་ཐར་པ་དོན་གཉེར་གྱི་བློ་བསྐྱེད་ནས་ལམ་བསླབ་པ་གསུམ་ལ་ཚུལ་བཞིན་དུ་
སློབ་པ་ལ་གེགས་བྱེད་ཀྱི་སྡིག་སྒྲིབ་ཐམས་ཅད་བྱང་ཞིང་དག །ལུས་དྭངས་གསལ་འོད་ཀྱི་རང་བཞིན་ཅན་
དུ་གྱུར། ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་དུ་ཡང་
ཐར་པ་དོན་གཉེར་གྱི་བློ་བསྐྱེད་ནས་ལམ་བསླབ་པ་གསུམ་ལ་ཚུལ་བཞིན་དུ་སློབ་ནུས་པའི་རྟོགས་པ་ཁྱད་པར་
ཅན་རང་གཞན་སེམས་ཅན་ཐམས་ཅད་ཀྱི་རྒྱུད་ལ་སྐྱེས་པར་བསམ་མོ། །གཉིས་པ་དངོས་གཞི་ནི། སྤྱི་
བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། ཤེས་པ་ཁོ་རང་གི་ངོས་ནས་ལུང་མ་བསྟན་
ཡིན་པ་ལ། དང་པོར་བདག་དང་བདག་གི་བ་ལ་དམིགས་ནས་རང་བཞིན་གྱིས་གྲུབ་པར་འཛིན་པའི་བློ་སྐྱེ།
དེས་བདག་ཏུ་བཟུང་བ་ལ་བརྟེན་ནས་རང་ཕྱོགས་ལ་ཆགས་པ་དང་གཞན་ཕྱོགས་ལ་སྡང་བ་དང་། གཞན་
ལས་མཆོག་འཛིན་གྱི་ང་རྒྱལ་ལ་སོགས་པའི་ལྟ་ལོག་སྐྱེ། དེ་ལ་བརྟེན་ནས་བདག་མེད་པ་སྟོན་པའི་སྟོན་
པ་དང་། དེས་བསྟན་པའི་ལས་འབྲས་དང་། བདེན་བཞི་དང་དཀོན་མཆོག་གསུམ་སོགས་མེད་པར་འཛིན་
པའི་ལོག་ལྟ་དང་ཐེ་ཚོམ་སྐྱེ། དེ་ལ་བརྟེན་ནས་ཉོན་མོངས་གཞན་རྣམས་རྒྱས། དེའི་དབང་གིས་ལས་
བསགས་ནས་འཁོར་བར་མི་འདོད་བཞིན་དུ་སྡུག་བསྔལ་སྣ་ཚོགས་མྱོང་དགོས་པ་འདི་བྱུང་འདུག །དེས་
ན་སྡུག་བསྔལ་ཐམས་ཅད་ཀྱི་རྩ་བ་མཐར་གཏུགས་ན་མ་རིག་པ་ཡིན་ཏེ། ཚད་མ་རྣམ་འགྲེལ་ལས། ཉེས་
ཀུན་དེ་ཡི་རྩ་བ་ཅན། །དེ་ཡང་འཇིག་ཚོགས་ལྟ་བ་ཡིན། །ཞེས་དང་། གང་ཞིག་བདག་མཐོང་དེ་ལ་ནི།
ང་ཞེས་རྟག་ཏུ་ཞེན་པར་འགྱུར། །ཞེན་པས་བདེ་ལ་སྲེད་འགྱུར་ཏེ། །སྲེད་པས་སྐྱོན་རྣམས་སྒྲིབ་པར་བྱེད།



350 ལམ་རིམ་དམར་ཁྲིད་རྒྱུར་ལམ།
ཡོན་ཏན་མཐོང་བས་ཡོངས་སྲེད་པས། །ང་ཡི་ཞེས་དེ་སྒྲུབ་བྱེད་ལེན། །དེས་ན་བདག་ལ་མངོན་ཆགས་
པ༑ ༑དེ་སྲིད་དེ་ནི་འཁོར་བར་འགྱུར། །ཞེས་དང་། བོདག་ཡོད་ན་ནི་གཞན་དུ་ཤེས། །བདག་གཞན་ཆ་
ལས་འཛིན་དང་སྡང་། །འདི་དག་དང་ནི་ཡོངས་འབྲེལ་ལས། །ཉེས་པ་ཐམས་ཅད་འབྱུང་བར་འགྱུར།
ཞེས་དང་། དབུ་མ་འཇུག་པ་ལས། །དང་པོར་ང་ཞེས་བདག་ལ་ཞེན་གྱུར་ཅིང་། །ཞེས་སོགས་གསུངས་
པའི་ཕྱིར། དེས་ན་འཁོར་བའི་སྡུག་བསྔལ་མཐའ་དག་སྤངས་པའི་ཐར་པའི་མཆོག་ཡང་དག་པར་རྫོགས་
པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་ལམ་བསླབ་པ་རིན་པོ་གསུམ་
ལ་ཚུལ་བཞིན་དུ་བསླབ་པར་བྱའོ། །དེ་ཡང་བསྲུངས་ན་ཕན་ཡོན་ཆེ་ཞིང་མ་བསྲུངས་ན་ཉེས་དམིགས་ཤིན་
ཏུ་ཆེ་སྟེ། དགེ་སློང་ལ་རབ་ཏུ་གཅེས་པའི་མདོ་ལས། ལ་ལའི་ཚུལ་ཁྲིམས་བདེ་བ་སྟེ། །ལ་ལའི་ཚུལ་
ཁྲིམས་སྡུག་བསྔལ་ཡིན། །ཚུལ་ཁྲིམས་ལྡན་པ་བདེ་བ་སྟེ། །ཚུལ་ཁྲིམས་འཆལ་བ་སྡུག་བསྔལ་ཡིན། །ཞེས་
གསུངས་པ་ལྟར། ཟང་ཟིང་གི་སྦྱིན་པ་དཔག་ཏུ་མེད་པ་བྱིན་པ་སངས་རྒྱས་ཀྱི་བསྟན་པ་འཇིག་པ་ལ་ཉེ་བའི་
དུས་འདིར་ཚུལ་ཁྲིམས་རྣམ་པར་དག་པ་ཉིན་མཚན་གཅིག་ཙམ་བསྲུང་བ་ཕན་ཡོན་ཆེ་བའི་ཕྱིར་ཏེ། ཏིང་
ངེ་འཛིན་རྒྱལ་པོ་ལས། བསྐལ་པ་བྱེ་བ་གངྒཱའི་བྱེ་སྙེད་དུ། །དང་བའི་སེམས་ཀྱིས་ཟས་དང་སྐོམ་རྣམས་
དང༌༑ ༑གདུགས་དང་བ་དན་མར་མེའི་ཕྲེང་བ་ཡིས། །སངས་རྒྱས་བྱེ་བ་ཁྲག་ཁྲིག་རིམ་གྲོ་བྱས། །གང་
གིས་དམ་ཆོས་རབ་ཏུ་འཇིག་པ་དང༌། །བདེ་གཤེགས་བསྟན་པ་འགག་པར་འགྱུར་བའི་ཚེ། །ཉིན་མཚན་
དུ་ནི་བསླབ་པ་གཅིག་སྤྱོད་པ། །བསོད་ནམས་འདི་ནི་དེ་བས་བྱེ་བྲག་འཕགས། །ཞེས་གསུངས་པའི་ཕྱིར།
མ་བསྲུངས་ན་ཉེས་དམིགས་ཤིན་ཏུ་ཆེ་སྟེ། སྔོན་སངས་རྒྱས་འོད་སྲུང་འཇིག་རྟེན་དུ་བྱོན་པའི་དུས་སུ་དགེ་
སློང་ཞིག་གིས་སངས་རྒྱས་ཀྱི་བཅད་པ་ཁྱད་དུ་བསད་ནས་ཤིང་གི་ཡལ་ག་གཅིག་བཅད་པས་ཀླུར་སྐྱེས་ཏེ་
ཀླད་པའི་དཀྱིལ་ནས་ཏཱ་ལའི་སྡོང་པོ་ཤིན་ཏུ་ཆེ་བ་ཞིག་བྱུང་སྟེ་ད་ལྟའི་བར་དུ་སྡུག་བསྔལ་དཔག་ཏུ་མེད་པ་
མྱོང་ཞིང་། མ་འོངས་པ་ན་ཡང་ཡུན་རིང་དུ་མྱོང་བར་གསུངས་པའི་ཕྱིར་ཏེ། མདོ་ལས། འདི་ན་ལ་ལ་
རྒྱལ་པོ་ཚིག་ཆེན་ཡང་། །ལན་འགར་འདས་ཀྱང་ཆད་པ་ཐོབ་མི་འགྱུར། །ཐུབ་པའི་བཀའ་ལུང་ཚུལ་



ལམ་རིམ་དམར་ཁྲིད་སྒྱུར་ལབ། 351
མིན་འདའ་བྱེད་ན། །དུད་འགྲོར་འགྲོ་འགྱུར་མེ་ལའི་འདབ་ཀླུ་བཞིན། །ཞེས་གསུངས་པའི་ཕྱིར། དེས་
ན་བདག་གིས་ཇི་ལྟར་ཁས་བླངས་པའི་ཚུལ་ཁྲིམས་རྣམས་སྲོག་གི་ཕྱིར་ཡང་མི་བཏང་བར་ཚུལ་བཞིན་དུ་
བསླབ་པར་བྱའོ་སྙམ་དུ་བསམ། དེ་ཡང་མི་ཤེས་པ་ལྟུང་བ་འབྱུང་བའི་སྒོ་ཡིན་པས་དེའི་གཉེན་པོར་བསླབ་
བྱ་རྣམས་ཉན་ནས་ཤེས་པར་བྱ། ཤེས་པར་བྱེད་ཚུལ་ནི། མཁས་པས་བཙུན་པ་མ་བཅོམ་ཞིང་བཙུན་
པས་མཁས་པ་མ་བཅོམ་པའི་བཤེས་གཉེན་མཚན་ཉིད་དང་ལྡན་པ་ཚུལ་བཞིན་དུ་བསྟེན་ནས། རབ་ལམ་
གྱི་རིམ་པ་ཡོངས་སུ་རྫོགས་པ་དང་། དེ་ལྟ་བུ་མ་བྱུང་ནའང་སྤྱོད་པ་སྤྱི་བསླབ་མན་ཆད་ཙམ་དང་། དེ་
ལྟ་བུ་མ་བྱུང་ནའང་སྐྱེས་བུ་ཆུང་འབྲིང་གཉིས་ལ་གོ་བ་ཆགས་པར་བྱས་ནས་དགེ་ཚུལ་ཡིན་ན་ཀཱ་རི་ཀ་ལྔ་
བཅུ་པ་དང་། དགེ་ཚུལ་གྱི་བསླབ་བྱ་སུམ་བརྒྱ་པ་དེ་དག་གི་འགྲེལ་པ་རྣམས་ལ་བལྟས་ནས་ཤེས་པར་བྱ།
དགེ་སློང་ཡིན་ན་དགེ་སློང་གི་བསླབ་བྱ་རྣམས་དང་། མ་མཐའ་ཡང་པཎ་ཆེན་ཐམས་ཅད་མཁྱེན་པའི་གསུང་
འབུམ་གྱི་ནང་གི་བསླབ་བྱ་མདོར་བསྡུས་ཙམ་ལ་བལྟ་བ་དང་། ཡང་ན་རྒྱལ་དབང་ཐམས་ཅད་མཁྱེན་པ་
ཆེན་པོས་མཛད་པའི་དགེ་སློང་གི་བསླབ་བྱ་མདོར་བསྡུས་རྣམས་ཁོང་དུ་ཆུད་པར་བྱེད་པ་དང་། བླ་མེད་
ཀྱི་དབང་བཞི་ཡོངས་སུ་རྫོགས་པ་ཐོབ་པ་ཡིན་ན། སྡོམ་པ་ཉི་ཤུ་པ་སོགས་བྱང་སེམས་ཀྱི་བསླབ་བྱ་དང་།
རྩ་ལྟུང་སྦོམ་པོའི་རྣམ་གཞག་རྣམས་ཤེས་པར་བྱས་ནས་ལག་ལེན་ལ་ཐེབས་པར་བྱེད་པ་མེད་དུ་མི་རུང་བ་
ཡིན༑ ༑མ་གུས་པ་ལྟུང་བ་འབྱུང་བའི་སྒོ་ཡིན་པས་དེའི་གཉེན་པོར་སྟོན་པ་དང་། དེས་བཅས་པའི་བསླབ་
པ་རྣམས་དང་། བསླབ་པ་དེ་ལ་ཚུལ་བཞིན་དུ་སློབ་པའི་གྲོགས་ཚངས་པ་མཚུངས་པར་སྤྱོད་པ་རྣམས་ལ་
གུས་པར་བྱ། བག་མེད་པ་ལྟུང་བ་འབྱུང་བའི་སྒོ་ཡིན་པས་དེའི་གཉེན་པོར། རང་རྒྱུ་མཚན་དུ་བྱས་ནས་
ངོ་ཚ་ཡོད་པ་དང་། གཞན་རྒྱུ་མཚན་དུ་བྱས་ནས་ཁྲེལ་ཡོད་པ་སྟེ། དྲན་ཤེས་ངོ་ཚ་ཁྲེལ་ཡོད་བསྐྱེད་ནས་
བག་དང་ལྡན་པར་བྱ། །ཉོན་མོངས་མང་བ་ལྟུང་བ་འབྱུང་བའི་སྒོ་ཡིན་པས། འདོད་ཆགས་ཀྱི་གཉེན་
པོར་མི་སྡུག་པ་དང༌། ཞེ་སྡང་གི་གཉེན་པོར་བྱམས་པ་དང་། གཏི་མུག་གི་གཉེན་པོར་རྟེན་ཅིང་འབྲེལ་
བར་འབྱུང་བ་སོགས་བསྒོམས་ནས་ཉེས་པས་ནམ་ཡང་མི་གོསཔའི་ཚུལ་ཁྲིམས་རྣམ་པར་དག་པ་ལ་འབད་



352 ལམ་རིམ་དམར་ཁྲིད་སྒྱུར་ལབ།
པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་གསོལ་བ་བཏབ་པས་སྤྱི་བོའི་
བླ་མ་ལྷའི་སྐུའི་ཆ་ལས་བདུད་རྩི་སྣ་ལྔ་། རང་གཞན་ལྔ་། ཁྱད་པར་དུ་ཡང་དེ་དང་དེའི་འགེགས་བྱེད།
དེ་དང་དེའི་རྟོགས་པར། གསུམ་པ་མཇུག་ཏུ་ཇི་ལྟར་བྱ་བ་ནི་སྔར་བཞིན་ཡིན་ལ། གཉིས་པ་ཐུན་མཚམས་
སུ་ཇི་ལྟར་བྱ་བའི་ཚུལ་ནི། ཐུན་མཚམས་སུ་ཡང་སོ་སོ་ཐར་པའི་དབང་དུ་བྱས་པའི་བལྟ་བ་སོགས་སྔར་
བཞིན་ནོ། །སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་པ་ལ་བློ་སྦྱོང་བ་བཤད་ཟིན་ཏོ།། །།གསུམ་
པ་སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱོང་བ་ནི། དེ་ལྟར་སྐྱེས་བུ་ཆུང་འབྲིང་དང་ཐུན་མོང་བའི་ལམ་
ལ་བློ་སྦྱངས་ནས་ལམ་བསླབ་པ་གསུམ་ལ་ཚུལ་བཞིན་དུ་བསླབས་པ་ལ་བརྟེན་ནས་འཁོར་བ་ལས་གྲོལ་བའི་
ཐར་པ་ཙམ་ཐོབ་མོད་ཀྱང་། རང་དོན་ཡོངས་སུ་མ་རྫོགས་པས་གཞན་དོན་ཡང་ཉི་ཚེ་བ་ཙམ་དུ་ཟད་ཅིང་
སླར་ཡང་སངས་རྒྱས་ཀྱི་ཐུགས་རྗེའི་འོད་ཟེར་གྱིས་བསྐུལ་ནས་ཐེག་པ་ཆེན་པོ་ལ་འཇུག་དགོས་པས་རབ་
རྒོལ་གཅིག་ལ་རྗེ་ཅང་གཉིས་ལྟ་བུ་མ་ཡིན་པར་དང་པོ་ཉིད་ནས་ཐེག་ཆེན་ལམ་དུ་འཇུག་རིགས་ཏེ། ཕར་
ཕྱིན་བསྡུས་པ་ལས། འཇིག་རྟེན་དོན་སྒྲུབ་ཚུལ་ལ་མཐུ་མེད་པའི། །ཐེག་པ་གཉིས་པོ་གཏན་དུ་སྤངས་
བྱས་ཤིང་། །ཐུབ་རྒྱལ་ཐེག་པ་སྙིང་རྗེའི་བསྟན་པ་ལ། །གཞན་ཕན་རོ་གཅིག་རིབ་བཞིན་དེ་དག་འཇུག་
ཅེས་དང༌། བེའུ་བུམ་སྔོན་པོ་ལས། རབ་རྒྱལ་གཅིག་ལ་རྗེ་ཅིང་གཉིས་མིན། །དང་པོ་ཉིད་ནས་ཐེག་
ཆེན་ལམ་འཇུག །ཅེས་གསུངས་པའི་ཕྱིར། དེས་ན་སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱོང་པ་ལ་
གཉིས༑ ༑བྱང་ཆུབ་ཏུ་སེམས་བསྐྱེད་ཚུལ་དང་། སེམས་བསྐྱེད་ནས་སྤྱོད་པ་ལ་བསླབ་ཚུལ་ལོ། །དང་
པོ་ལ་གཉིས། བྱང་ཆུབ་ཏུ་སེམས་བསྐྱེད་པ་དངོས་དང༌། སེམས་བསྐྱེད་ཆོ་གས་གཟུང་བའི་ཚུལ་ལོ། །དང་
པོ་ལ་གཉིས། རྒྱུ་འབྲས་མན་ངག་བདུན་གྱི་སྒོ་ནས་བྱང་ཆུབ་ཏུ་སེམས་བསྐྱེད་ཚུལ་དང་། བདག་གཞན་
མཉམ་བརྗེའི་སྒོ་ནས་བྱང་ཆུབ་ཏུ་སེམས་བསྐྱེད་ཚུལ་ལོ། །དང་པོ་ནི། སྔོན་དུ་སེམས་ཅན་ཐམས་ཅད་
ལ་སེམས་སྙོམས་པར་བསྒྲུབས་ནས། མར་ཤེས་ནས་བྱང་ཆུབ་ཀྱི་སེམས་ཀྱི་བར་སྒོམ་པ་ཡིན་པས་འདི་
ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་བའི་ཚུལ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་



ལམ་རིམ་དམར་ཁྲིད་སྒྱུར་ལམ། 353
པོ་ལ་སྦྱོར་དངོས་མཇུག་གསུམ་ལས། དང་པོ་སྦྱོར་བ་ནི། སྐྱབས་གནས་ཀུན་འདུས་བླ་མ་ལྷག་པའི་ལྷ།
ཐུབ་དབང་རྡོ་རྗེ་འཆང་ལ་གསོལ་བ་འདེབས། །ཞེས་པ་ཡན་སྔར་བཞིན་ཡིན་ལ། དེ་ནས་བདག་དང་མ་
སེམས་ཅན་ཐམས་ཅད་ཀྱི་རྒྱུད་ལ་སེམས་ཅན་ཐམས་ཅད་ལ་ཉེ་རིང་ཆགས་སྡང་དང་བྲལ་བའི་སེམས་སྙོམས་
པ་དང་། མར་ཤེས་དྲིན་དྲན་དྲིན་གཟོ་བྱམས་སྙིང་རྗེ་བྱང་ཆུབ་ཀྱི་སེམས་ཀྱི་རྟོགས་པ་ཁྱད་པར་ཅན་སྐྱེ་
བར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་བདུད་
རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་
པས་ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་དུ་ཡང་སེམས་ཅན་ཐམས་ཅད་
ལ་ཉེ་རིང་ཆགས་སྡང་དང་བྲལ་བའི་སེམས་སྙོམས་པ་སྐྱེ་བ་དང་། མར་ཤེས་དྲིན་དྲན་དྲིན་གཟོ་བྱམས་
སྙིང་རྗེ་བྱང་ཆུབ་ཀྱི་སེམས་ཀྱི་རྟོགས་པ་ཁྱད་པར་ཅན་སྐྱེ་བ་ལ་གེགས་བྱེད་ཀྱི་སྡིག་སྒྲིབ་ཐམས་ཅད་བྱང་
ཞིང་དག །ལུས་དྭངས་གསལx། ཚེ་དང་བསོད་ནམས་། ཁྱད་པར་དུ་ཡང་སེམས་ཅན་ཐམས་ཅད་ལ་
ཉེ་རིང་ཆགས་སྡང་x། གཉིས་པ་དངོས་གཞི་ནི། རྒྱུ་འབྲས་མན་ངག་བདུན་སྒོམ་པའི་ཐོག་མར་སྔོན་དུ་
སེམས་ཅན་ཐམས་ཅད་ལ་སེམས་སྙོམས་པར་བསྒྲུབ་དགོས་ཏེ། དེ་ལྟར་མ་བསྒྲུབས་ན་བྱམས་པ་དང་སྙིང་
རྗེ་སྐྱེ་ཡང་བྱམས་པ་དང་སྙིང་རྗེ་ཕྱོགས་ཆ་ཅན་ལས་མི་སྐྱེ་ཞིང་། ཕྱོགསཆ་ཅན་གྱི་བྱམས་པ་དང་སྙིང་
རྗེ་ནི་བྱམས་པ་དང་སྙིང་རྗེ་ཆེན་པོ་མ་ཡིན་པའི་ཕྱིར་ཏེ། བྱམས་པ་དང་སྙིང་རྗེ་ཆེན་པོ་གང་རུང་ཡིན་ན།
དམིགས་པ་སེམས་ཅན་ཐམས་ཅད་ལ་དམིགས་དགོས་པའི་ཕྱིར་ཏེ། བཏང་སྙོམས་ས་གཞི་བྱམས་པའི་
ཆུས་བརླན་ཞིང་། །ཞེས་སོགས་གསུངས་པ་དང་འདྲ། དེས་ན་སྤྱི་བོར་བླ་མ་ལྷ་བསྒོམ་བཞིན་པའི་ངང་
ནས་འདི་ལྟར་བསམ་སྟེ། ཕན་གནོད་གང་ཡང་མ་བྱས་པའི་བར་མའི་སེམས་ཅན་ཞིག་མདུན་དུ་གསལ་
བར་དམིགས་ནས། འདིའི་ངོས་ནས་བདེ་བ་འདོད་ཅིང་སྡུག་བསྔལ་མི་འདོད་པས་རེས་འགའ་ནི་ཉེ་བར་
བཟུང་ནས་ཕན་འདོགས། རེ་འགའ་ནི་རིང་བར་བཟུང་ནས་གནོད་པ་སྐྱེལ་བའི་ཆ་གཉིས་མི་བྱ་བར་ཉེ་
རིང་ཆགས་སྡང་དང་བྲལ་བའི་སེམས་སྙོམས་པ་ཞིག་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་



354 ལམ་རིམ་དམར་ཁྲིད་རྒྱུར་ལམ།
བརླབ་ཏུ་གསོལ་ཞེས་སོགས་དང༌། དེ་ཡང་དཔེར་ན་རི་ཁྲོད་ལྟ་བུར་ཡིན་ན། ཐོག་མར་རང་གི་ཁྱིམ་མཚེས་ .
གཡས་པ་ཞིག་ལ་དམིགས་ནས་སེམས་སྙོམས་པ་བསྒྲུབ། དེ་ལ་སེམས་སྙོམས་པ་ན་རང་གི་ཁྱིམ་མཚེས་
གཡོན་པ་ཞིག་ལ་དམིགས་ན་སྒོམ། དེ་ནས་དེ་གཉིས་ཀ་ལ་ཅིག་ཅར་དུ་དམིགས་ནས་སྒོམ། དེ་ནས་གཞན་
རྣམས་ལའང་རིམ་གྱིས་སྒོམ། དེ་ལ་སེམས་སྙོམས་པ་ན་ཡིད་དུ་འོང་ངེས་ཤེས་པའི་སེམས་ཅན་ཞིག་ལ་
དམིགས་ནས་སྒོམ། དེའི་ཚུལ་ནི་བུ་མོ་ཟླ་བ་མཆོག་གིས་ཞུས་པ་ལས། བདག་གིས་སྔོན་ཆད་ཁྱེད་རྣམས་
ཐམས་ཅད་བསད། །བདག་ཀྱང་ཁྱེད་ཀྱིས་སྔོན་ཆད་གཤགས་ཤིང་གཏུབས། །ཀུན་ཀྱང་ཕན་ཚུན་དགྲ་
དང་གསོད་པ་ཡིན། །ཁྱེད་ཅག་ཇི་ལྟར་འདོད་ཆགས་སེམས་ཀྱང་སྐྱེ། །ཞེས་གསུངས་པ་ལྟར། དེ་ལ་
སེམས་མ་སྙོམས་པ་ནི་ཆགས་པའི་དབང་གིས་ཡིན་པ་འདུག །སྔར་ཡང་ཡིད་དུ་འོང་བ་ལ་སྲེད་པས་འཁོར་
བར་སྐྱེས་པ་ཡིན། དེ་ཡང་རང་གི་ཉེ་དུ་དང་གཉེན་དང་གཡོག་འཁོར་མཛའ་བཤེས་ལ་སོགས་པ་རྣམས་
ནི་ཚོང་དུས་གཅིག་ཏུ་ཚོགས་པའི་དོན་མཐུན་དང་འདྲ་བར་ཞག་འགའ་ཞིག་གི་བར་དུ་ཕན་ཚུན་མཛའ་བ་
ལྟར་བྱས་ནས། དེ་ནས་རིང་པོར་མི་ཐོགས་པར་སོ་སོར་འགྱེས་པར་འགྱུར་བས་གང་ལ་ཡང་ཆགས་ཞེན་
མེད་པར་བྱ་སྟེ། སྤྱོད་འཇུག་ལས། ཐམས་ཅད་བོར་ཏེ་འཆི་དགོས་པར། །བདག་གིས་དེ་ལྟར་མ་ཤེས་
ནས༑ ༑མཛའ་དང་མི་མཛའ་དོན་གྱི་ཕྱིར། །སྡིག་པ་རྣམ་པ་སྣ་ཚོགས་བྱས། །མཛའ་བ་རྣམས་ཀྱང་
མེད་འགྱུར་ཞིང་། །མི་མཛའ་རྣམས་ཀྱང་མེད་པར་འགྱུར། །བདག་ཀྱང་མེད་པར་འགྱུར་པ་སྟེ། །དེ་
བཞིན་ཐམས་ཅད་མེད་པར་འགྱུར། །ཞེས་དང་། ལམ་རིམ་བློ་བཟློག་བཞི་པ་ལས་ཀྱང་། ཚེ་འདིའི་ཕ་
མ་བུ་ཚ་དང་། །གཉེན་འདུན་རྩ་ལག་ཐམས་ཅད་ཀུན། །གནས་འདུན་འགྲོན་པོ་འཛོམ་པ་འདྲ། །འབྲེལ་
མེད་ཡིད་ལ་གྱིས་ཤིག་ཨང་། །ཞེས་གསུངས་པའི་ཕྱིར། །དེ་ལ་སེམས་སྙོམས་པ་ན་ཡིད་དུ་མི་འོང་ངེས་
ཤེས་པའི་སེམས་ཅན་ཞིག་མདུན་དུ་གསལ་བར་དམིགས་ནས་དེ་ལ་སེམས་སྙོམས་པ་སྒོམ་པར་བྱེད། །དེ་
ལ་སེམས་མ་སྙོམས་པ་ནི་རང་གི་བློས་མཐའ་གཅིག་ཏུ་མི་མཐུན་པར་བཟུང་བས་ཞེ་སྡང་སྐྱེས་པ་ཡིན། འདི་
ལ་སེམས་མ་སྙོམས་ན་བྱང་ཆུབ་ཀྱི་སེམས་སྐྱེ་བའི་གནས་མེད། གཞན་ཡང་སྤྱོད་འཇུག་ལས། བསྐལ་



ལམ་རིམ་དམར་ཁྲིད་མྱུར་ལམ།
355
པ་སྟོང་དུ་བསགས་པ་ཡི། །སྦྱིན་དང་བདེ་གཤེགས་མཆོད་ལ་སོགས། །ལེགས་སྤྱད་གང་ཡིན་དེ་ཀུན་ཀྱང་།
ཁོང་ཁྲོ་གཅིག་གིས་འཇོམས་པར་བྱེད། །ཅེས་དང་། དཔལ་ལྡན་ཟླ་བས། གང་ཕྱིར་རྒྱལ་སྲས་རྣམས་
ལ་ཁྲོས་པ་ཡིས། །སྦྱིན་དང་ཁྲིམས་བྱུང་དགེ་བ་བསྐལ་པ་བརྒྱར། །བསགས་པ་སྐད་ཅིག་གིས་འཇོམས་
དེ་ཡི་ཕྱིར། །མི་བཟོད་ལས་གཞན་སྡིག་པ་ཡོད་མ་ཡིན། །ཞེས་གསུངས་པ་ལྟར། ཞེ་སྡང་དང་ཁོང་ཁྲོའི་
ཉེས་དམིགས་བསམས་ནས་ཞེ་སྡང་འགག་པར་བྱེད་པ་དང་། གཞན་ཡང་སྔར་སྐྱེས་བུ་འབྲིང་གི་ངེས་མེད་
ཀྱི་སྐབས་སུ། དཔུང་བཟང་གིས་ཞུས་པའི་ལུང་དྲངས་པ་ལྟར། དགྲགཉེན་བར་མ་གང་ལའང་མཐའ་
གཅིག་ཏུ་ངེས་པ་མ་མཆིས་པས་ཅིའི་ཕྱིར་ཞེ་སྡང་བར་བྱེད་སྙམ་དུ་ཞེ་སྡང་བཀག་ནས་སེམས་སྙོམས་པ་
བསྒྲུབ༑ ༑དེ་ལ་སེམས་སྙོམས་པ་ན་མ་ལྟ་བུའི་སེམས་ཅན་ཆེས་ཡིད་དུ་འོང་པ་ཞིག་དང་། དགྲ་ལྟ་བུའི་
སེམས་ཅན་ཆེས་ཡིད་དུ་མི་འོང་བ་ཞིག་སྟེ་གཉིས་མདུན་དུ་གསལ་བར་དམིགས་ནས། འདི་གཉིས་ཀྱི་ངོས་
ནས་བདེ་བ་འདོད་ཅིང་སྡུག་བསྔལ་མི་འདོད་པར་མཚུངས་ལ། རང་གི་ངོས་ནས་ནི་ད་ལྟ་གཉེན་དུ་བཟུང་
བ་འདིས་ཀྱང་འཁོར་བ་ཐོག་མ་མེད་པ་ནས་དགྲའི་གཙོ་བོ་བྱས་པ་ལ་གྲོངས་ཀྱིས་མི་ཆོད། ད་ལྟ་དགྲར་
བཟུང་བ་འདིས་ཀྱང་འཁོར་བ་ཐོག་མ་མེད་པ་ནས་མ་བྱས་ཏེ་བརྩེ་བས་བསྐྱངས་པ་ལ་གྲངས་ཀྱིས་མི་ཆོད་
པས༑ ༑གང་ལ་ནི་ཆགས་པར་བྱ། གང་ལ་ནི་སྡང་བར་བྱ། ཉེ་རིང་ཆགས་སྡང་དང་བྲལ་བའི་སེམས་
སྙོམས་པ་ཞིག་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སོགས་དང་། དེ་
ལ་སེམས་སྙོམས་པ་ན། སེམས་ཅན་ཐམས་ཅད་ལ་སེམས་སྙོམས་པ་སྒོམ་པར་བྱེད། དེའི་ཚུལ་ནི་སེམས་
ཅན་ཐམས་ཅད་ཀྱི་ངོས་ནས་བདེ་བ་འདོད་ཅིང་སྡུག་བསྔལ་མི་འདོད་པར་མཚུངས་ལ། རང་གི་ངོས་ནས་
ནི་སེམས་ཅན་ཐམས་ཅད་གཉེན་ཡིན་པས་འགའ་ཞིག་ལ་ཉེ་བར་བཟུང་ནས་ཕན་འདོགས་པ་དང་། འགའ་
ཞིག་ལ་རིང་བར་བཟུང་ནས་གནོད་པ་སྐྱེལ་བའི་ཆ་གཉིས་མི་བྱ་བར། ཉེ་རིང་ཆགས་སྡང་དང་བྲལ་བའི་
སེམས་སྙོམས་པ་ཞིག་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སོགས་དང་།
དེ་རྗེས་མར་ཤེས་ནས་བྱང་ཆུབ་ཀྱི་སེམས་ཀྱི་བར་སྒོམ་ཚུལ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་



356 ལམ་རིམ་དམར་ཁྲིད་སྒྱུར་ལམ།
ནས་འདི་ལྟར་བསམ་སྟེ། རྣམ་འགྲེལ་ལས། སྐྱེ་བ་ཡོངས་སུ་ལེན་པ་ན། །འབྱུང་རྔུབ་དབང་པོ་བློ་དག་
ནི༑ ༑རང་གི་རིགས་ལ་ལྟོས་མེད་ཅན། །ཞེས་གསུངས་པ་ལྟར། མངལ་དུ་སྐྱེས་མ་ཐག་པའི་རིག་པ་
ཆོས་ཅན། རང་གི་ཉེར་ལེན་དུ་གྱུར་པའི་རིག་པ་སྔ་མ་སྔོན་དུ་སོང་སྟེ། རིག་པ་ཡིན་པའི་ཕྱིར། དཔེར་
ན་ད་ལྟར་གྱི་རིག་པ་བཞིན་ཞེས་རིག་པའི་ཡ་མཐའ་ཐུག་མེད་དུ་བསྒྲུབ་པའི་རིགས་པ་ལ་བརྟེན་ནས་འཁོར་
བ་ལ་ཐོག་མའི་མཐའ་མེད་པར་འགྲུབ། དེ་ལ་བརྟེན་ནས་སེམས་ཅན་ཐམས་ཅད་རང་གི་མ་ཤ་སྟག་ཡིན་
སྙམ་དུ་བསྒོམ་པར་བྱ་སྟེ། དྲི་བ་ལྷག་བསམ་རབ་དཀར་གྱི་དྲིས་ལན་བློ་བཟང་བཞད་པའི་སྒྲ་དབྱངས་ལས།
མར ཤེས་སྒོམ་ཚུལ་རྣམ་འགྲེལ་ལས། སྐྱེ་བ་ཡོངས་སུ་ལེན་པ་ན། ཞེས་སོགས་རིག་པའི་ཐོག་མའི་མཐའ།
ཐུག་མེད་བསྒྲུབ་པའི་ལུང་རིགས་ཀྱི། །ཐབས་མཁས་འཕྲུལ་གྱིས་སྒོམ་ཞེས་གསོལ། །ཞེས་གསུངས་
པའི་ཕྱིར། འོ་ན་སེམས་ཅན་ཐམས་ཅད་བདག་གི་གཉེན་ཡིན་པའི་རྒྱུ་མཚན་ཇི་ལྟ་བུ་ཞེ་ན། འཁོར་བ་
ལ་ཐོག་མ་མེད་པས་བདག་གི་སྐྱེ་བ་ལ་ཡང་ཐོག་མ་མེད་ཅིང་། སྐྱེ་བ་གཅིག་ནས་གཅིག་ཏུ་བརྒྱུད་དེ་ཡུལ་
ཕྱོགས་དང་ས་ཕྱོགས་འདིར་མ་སྐྱེས་བྱ་བ་གཅིག་ཀྱང་མེད། སྐྱེས་པ་ལ་གྲངས་ཀྱིས་མི་ཆོད། སེམས་
ཅན་འདིའི་ལུས་མ་བླངས་བྱ་བ་གཅིག་ཀྱང་མེད། བླངས་པ་ལ་གྲངས་ཀྱིས་མི་ཆོད། སེམས་ཅན་འདིས་
བདག་གི་མ་མ་བྱས་བྱ་བ་གཅིག་ཀྱང་མེད། བྱས་པ་ལ་གྲངས་ཀྱི་མི་ཆོད། སེམས་ཅན་རེ་རེས་ཀྱང་མིའི་
རྟེན་ལ་བདག་གི་མ་མ་བྱས་བྱ་བ་གཅིག་ཀྱང་མེད། བྱས་པ་ལ་གྲངས་ཀྱིས་མི་ཆོད། ད་དུང་ཡང་བྱེད་
པར་འགྱུར། དེས་ན་དྲིན་གྱིས་བསྐྱངས་པའི་མ་ཤ་སྟག་ཡིན་སྙམ་དུ་བསམ། འོ་ན་སེམས་ཅན་ལ་གྲངས་
མེད་པས་སེམས་ཅན་ཐམས་ཅད་རང་བདག་གི་མ་མ་ཡིན་ནོ་སྙམ་ན། སེམས་ཅན་ལ་གྲངས་མེད་པས་
བདག་གི་མ་མ་ཡིན་པར་མི་འགྱུར་ཏེ། སེམས་ཅན་ལ་གྲངས་མེད་པ་བཞིན་དུ་བདག་གི་སྐྱེ་བ་ལ་ཡང་གྲངས་
མེད་པས་སེམས་ཅན་ཐམས་ཅད་བདག་གི་མ་ཅིས་ཀྱང་ཡིན་སྙམ་དུ་བསམ། གལ་ཏེ་བདག་དང་སེམས་
ཅན་ཐམས་ཅད་ཕན་ཚུན་ངོ་མི་ཤེས་པས་བདག་གི་མ་མ་ཡིན་ནོ་སྙམ་ན། བདག་དང་སེམས་ཅན་ཐམས་
ཅད་ཕན་ཚུན་ངོ་མི་ཤེས་པས་བདག་གི་མ་མ་ཡིན་པར་མི་འགྱུར་ཏེ། ཚེ་འདིར་ཡང་མ་བུ་ཕན་ཚུན་ངོ་མི་



ལམ་རིམ་དམར་ཁྲིད་མྱུར་ལམ། 357
ཤེས་པ་དུ་མ་འདུག་པས་སོ། །དེ་ཡང་དཔེར་ན་དགེ་སློང་མ་ཨུཏྤལའི་མདོག་རང་གི་བུ་དང་ཁྱོ་ཤུག་ཏུ་གྱུར་
ཅིང་བུ་མོ་དང་ཕན་ཚུན་དུ་གྱུར་ཀྱང་ངོ་མ་ཤེས་པ་ལྟ་བུ་དང་། གཞན་ཡང་སྔར། ཕ་ཤ་ཟ་ཞིང་མ་ལ་འཚོག
ཅེས་སོགས་དྲངས་པ་ལྟར། མི་ཞིག་གི་ཕ་ཤི་བ་ཉར་སྐྱེས་ནས་དེའི་ཤ་ཁོ་རང་གིས་ཟ་ཞིང་། མ་ཤི་བ་ཁྱི་
མོ་སྐྱེས་ནས་ཉ་རུས་ལ་འཁྲེན། ཁོ་རང་ཚེ་སྔོན་མ་གསོད་མཁན་ཁོ་རང་གི་བུར་སྐྱེས་ཀྱང་ངོ་མ་ཤེས་པ་
ལྟ་བུའོ་སྙམ་དུ་བསམ། གལ་ཏེ་སེམས་ཅན་ཐམས་ཅད་ཚེ་རབས་སྔ་མའི་མ་ཡིན་ཀྱང་འདས་ཟིན་པས་
མ་ཡིན་པ་མི་འཐད་དོ་སྙམ་ན། འོ་ན་ཁ་སང་གིས་དུས་ཀྱི་མ་དེ་ཡང་དེ་རིང་གི་དུས་སུ་འདས་ཟིན་པས་
མ་མ་ཡིན་པར་འགྱུར་ཏེ། དེས་ན་ཁ་སང་གི་དུས་ཀྱི་མ་དང་དེ་རིང་གི་དུས་ཀྱི་མ་གཉིས་མ་ཡིན་པ་ལ་ཡང་
ཁྱད་པར་མེད། དྲིན་གྱིས་བསྐྱངས་པ་ལ་ཡང་ཁྱད་པར་མེད། གཞན་ཡང་ལོ་སྔ་མ་ལ་རང་ཉིད་རྒྱལ་པོ་
ལྟ་བུས་གསོད་ལ་ཁད་ལ་སྲོག་བསྐྱབས་པ་དང་། ལོ་ཕྱི་མ་ལ་སྲོག་བསྐྱབས་པ་གཉིས་ལོ་སྔ་ཕྱི་ཙམ་མ་གཏོགས་
དྲིན་ཆེ་ཆུང་ལ་ཁྱད་པར་མེད་པ་དེ་བཞིན་དུ་བདག་གི་ཚེ་སྔ་མའི་མ་དང་། ཚེ་འདིའི་མ་གཉིས་མ་ཡིན་པ་
ལ་ཡང་ཁྱད་པར་མེད། དྲིན་གྱིས་བསྐྱངས་པ་ལ་ཡང་ཁྱད་པར་མེད་པས་སེམས་ཅན་ཐམས་ཅད་བདག་
གི་མ་ཅིས་ཀྱང་ཡིན་སྙམ་དུ་བསམ། དེ་ལྟར་མ་ཤེས་ནས་དྲིན་བསམ་ཚུལ་ནི། སྤྱི་བོར་བླ་མ་ལྷ་བསྒོམ་
བཞིན་པའི་ངང་ནས་འདི་ལྟར་བསམ་སྟེ། བདག་གི་མ་འདིས་ཚེ་འདིས་ཁོ་ནར་མ་ཟད་ཚེ་རབས་ཐོག་མ་
མེད་པ་ནས་བདག་གི་མ་གྲངས་ལས་འདས་པ་བྱེད་བྱེད་པ་ཞིག་ཡིན། ཁྱད་པར་ཚེ་འདིར་ཡང་དང་པོར་
མངལ་དུ་བརྩེ་བས་བསྐྱངས། བཙས་པའི་ཚེ་འཇམ་པའི་སྟན་ལ་བཞག །སོར་མོ་བཅུའི་རྩེ་ལ་གཡེངས།
དགའ་བའི་མིག་གིས་བལྟས། སྣབས་ཁས་ཕྱིས། མི་གཙང་བ་ལག་པས་ཕྱིས། མ་རང་སྲོག་ལ་བབ་
པའི་སྡུག་བསྔལ་བྱུང་བ་ལས། བདག་ཅུང་ཟད་ན་བ་ལ་སྡུག་བསྔལ་ཆེ་བར་བྱས། དེའི་དུས་སུ་བུའི་ནད་
དེ་རང་ལ་སྤྲོ་བའི་ཐབས་ཡོད་ན། རང་ལ་ལེན་པ་ལ་ཚམ་ཚོམ་མེད་ཅིང་ཤི་བ་ལས་རང་ཤི་བར་འདམ།
སྡིག་སྡུག་གཏམ་ངན་རང་སྲོག་གང་ལའང་མ་བལྟས་པར་ཤ་ཐང་ཐང་དུ་བསྒྲུབས་པའི་ཟས་ནོར་ཐམས་
ཅད་བདག་ལ་བརྩེ་བས་ཕོག །དེ་ཡང་བུ་འབོགས་པ་དང༌། བུ་མོ་རྫོང་བའམ་བུ་ཚེས་བྱས་པའི་བཤད་



358 ལམ་རིམ་དམར་ཁྲིད་རྒྱུར་ལམ་
སྟོན་སོགས་ཀྱི་ཕྱིར་དུ་རང་གིས་སྔར་ཟ་མ་ནུས་འཐུང་མ་ནུས་གྱོན་མ་ནུས་པ་ཐམས་ཅད་འཕངས་པ་མེད་
པར་གཏོང་ནུས། མདོར་ན་མ་རང་གི་འཁྱེར་འཁོས་དང་བསྟུན་པའི་ཕན་པ་དང་བདེ་བ་ཚད་མེད་པ་བསྒྲུབས།
གནོད་པ་དང་སྡུག་བསྔལ་ཚད་མེད་པ་ལས་བསྐྱབས་པས་དྲིན་ཤིན་ཏུ་ཆེ་སྙམ་དུ་བསམ། འདི་དག་གི་སྐབས་
སུ་རེ་རེ་ལ་དམིགས་ནས་སྒོམ་དགོས་ཀྱི་སྤྱི་ལ་དམིགས་ནས་བསྒོམས་པས་མི་སྐྱེ་ན་གནད་འཕྱུགས་པ་ཡིན།
དེས་ན་འདི་དག་གཞི་མ་ལྟ་བུ་ཡིན་པས་ཡུན་རིང་འགོར་བསམ་པ་མ་བྱས་པར་མྱོང་བ་ཐོན་ཐོན་གྱི་བར་དུ་
སྒོམ་པ་གལ་ཆེ། དེ་ཡང་མའི་དྲིན་ལྷང་ལྷང་དྲན་པའི་ཚེ། ཚེ་འདིའི་ཕའི་སྟེང་དུ་སྤོས་ནས་སྒོམ། དེ་
བཞིན་དུ་རེ་རེ་ནས་ཁ་སྤོས་ནས་སྒོམ་པ་གལ་ཆེ། དེ་ནས་བར་མའི་སེམས་ཅན་རྣམས་ལ་སྒོམ། དེའི་
ཚུལ་ནི་བར་མའི་སེམས་ཅན་རྣམས་མདུན་དུ་གསལ་བར་དམིགས་ནས། ད་ལྟ་བདག་དང་འདི་གཉིས་
གང་ཡང་འབྲེལ་མེད་འདྲ་འདྲ་ཞིག་འདུག་ཀྱང་། འདིས་ཚེ་རབས་ཐོག་མ་མེད་པ་ནས་བདག་གི་མ་བྱས་
པ་གྲངས་ལས་འདས་ཤིང་། མ་ནམ་བྱས་རེས་ཀྱིས་ཚེ་འདིའི་ཇི་ལྟར་དྲིན་གྱིས་བསྐྱངས་པ་བཞིན་དུ་དྲིན་
གྱིས་བསྐྱངས་པས་དྲིན་ཤིན་ཏུ་ཆེ་སྙམ་དུ་བསམ། དེ་ལ་མྱོང་བ་ཐོན་པ་ན་དགྲ་ལ་དམིགས་ནས་སྒོམ། དེའི་
ཚུལ་ནི་མདུན་དུ་དགྲའི་རྣམ་པ་གསལ་བར་དམིགས་ནས། ད་ལྟ་འདི་དགྲར་བཟུང་བས་ཅི་ཞིག་བྱ། འདིས་
ཚེ་རབས་ཐོག་མ་མེད་པ་ནས་བདག་གི་མ་བྱས་པ་གྲངས་ལས་འདས་ཤིང་མ་ནམ་བྱས་རེས་ཀྱིས་ཕན་པ་
དང་བདེ་བ་ཚད་མེད་པ་བསྒྲུབས། གནོད་པ་དང་སྡུག་བསྔལ་ཚད་མེད་པ་ལས་བསྐྱབས། ཁྱད་པར་བདག་
གིས་འདི་མེད་ན་ཅུང་ཟད་ཀྱང་སྡོད་མི་ཚུགས་པ་དང་། འདིས་ཀྱང་བདག་མེད་ན་ཅུང་ཟད་ཀྱང་སྡོད་མི་
ཚུགས་པ་ལྟ་བུའི་ཡིད་གཅུགས་པ་གྲངས་ལས་འདས་པ་བྱས། ད་ལྟ་གནས་སྐབས་འདི་ལྟར་གྱུར་བ་ལས་
ངན་པའི་དབང་གིས་ཡིན་པར་འདུག །གཞན་དུ་ན་དྲིན་གྱིས་བསྐྱངས་པའི་མ་ཤ་སྟག་ཡིན་སྙམ་དུ་བསམ།
དེ་ལ་མྱོང་བ་ཐོན་པ་ན་སེམས་ཅན་ཐམས་ཅད་ཀྱི་དྲིན་བསམ་མོ། །དེ་ལྟར་དྲིན་བསམས་ནས་དྲིན གཟོ་
སྒོམ་ཚུལ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། ཐོག་མ་མེད་པ་ནས་
དྲིན་གྱིས་བསྐྱངས་པའི་མ་རྣམས་ཉོན་མོངས་པའི་གདོན་གྱིས་སེམས་དཀྲུགས་ནས་ཤེས་པ་ལ་རང་དབང་



ལམ་རིམ་དམར་ཁྲིད་སྒྱུར་ལམ། 359
མ་ཐོབ་པར་སྨྱོ། །མངོན་མཐོ་ངེས་ལེགས་ཀྱི་ལམ་བལྟ་བའི་མིག་དང་ནི་བྲལ། དགེ་བའི་བཤེས་གཉེན་
གྱི་ལོང་ཁྲིད་ནི་མེད། སྐད་ཅིག་རེ་རེར་ཉེས་སྤྱོད་ཀྱི་དབྱེན་བཅོས་པས་ནི་རྡེག་འཆའ། སྤྱིར་འཁོར་བ་
དང་ཁྱད་པར་ངན་འགྲོའི་འཇིགས་སུ་རུང་བའི་གཡང་ཁ་འགྲིམ་པ་འདི་རྣམས་ཡལ་བར་དོར་ན་ཁྲེལ་ཤིན་
ཏུ་ཆུང་བས། བདག་གིས་དྲིན་ལན་དུ་འཁོར་བའི་སྡུག་བསྔལ་ལས་བསྒྲལ་ནས་ཐར་པའི་བདེ་བ་ལ་དགོད་
པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སོགས་དང༌། དེ་ནས་བྱམས་
པ་སྒོམ་ཚུལ་ནི། རང་གི་མ་ལྟ་བུ་ཡིད་དུ་གང་གཅགས་པ་གཅིག་ལ་དམིགས་ནས་འདི་ལ་ཟག་མེད་ཀྱི་བདེ་
བ་ལྟག་ལ་ཡོད་ཟག་བཅས་ཀྱི་བདེ་བ་ཙམ་ཡང་མི་འདུག །ད་ལྟ་བདེ་བར་རློམས་པ་འདི་དག་ཀྱང་སྡུག་བསྔལ་
དུ་འགྱུར་ནས་འགྲོ་བར་འདུག །བདེ་བ་ཞིག་འདོད་ནས་འབད་འབད་དུང་དུང་བྱས་ཀྱང་ཕྱི་མར་ངན་སོང་
གི་སྡུག་བསྔལ་གྱི་རྒྱུ་བྱེད། ཚེ་འདིར་ཡང་ངལ་ཞིང་དུབ་པས་སྡུག་བསྔལ་བར་བྱེད་པར་མ་གཏོགས་ཡང་
དག་པའི་བདེ་བ་ཞིག་གཏན་ནས་མི་འདུག །དེས་ན་འདི་ཉིད་བདེ་བ་དང་བདེ་བའི་རྒྱུ་དང་ལྡན་ན་ཅི་མ་རུང་
བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག །བདེ་བ་དང་བདེ་བའི་རྒྱུ་དང་ལྡན་པར་བྱའོ། །དེ་ལྟར་
བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་གསོལ་བ་བཏབ་པས་སྤྱི་བོའི་བླ་མ་ལྷའི་སྐུའི་ཆ་ལས་
བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས་ཞེས་སོགས་དང༌། དེ་ལ་མྱོང་བ་ཐོན་པ་ན་ཕ་ལ་སོགས་
པའི་གཉེན་རྣམས་དང་། བར་མའི་སེམས་ཅན་རྣམས་དང༌། དགྲ་རྣམས་དང་། མཐར་སེམས་ཅན་
ཐམས་ཅད་ཀྱི་བར་སྔར་བཞིན་སྒོམ། བྱམས་པ་བསྒོམས་པའི་ཕན་ཡོན་ནི། ཚེ་འདི་ལ་འཛམ་བུ་གླིང་
ཙམ་ལ་བྱམས་པ་བསྒོམས་ན་དེ་ལ་དབང་བའི་འཁོར་ལོས་སྒྱུར་བའི་རྒྱལ་པོར་འགྱུར། གླིང་གཉིས་ལ་
སྐྱེ་ན་དེ་ལ་དབང་བའི་གྲངས་ཀྱི་འཁོར་ལོས་སྒྱུར་བའི་རྒྱལ་པོར་འགྱུར། གསུམ་ལ་སྐྱེ་ན་དེ་ལ་དབང་བའི་
དངུལ་གྱི་འཁོར་ལོས་སྒྱུར་བའི་རྒྱལ་པོར་འགྱུར། གླིང་བཞི་ལ་སྐྱེ་ན་དེ་ལ་དབང་བའི་གསེར་གྱི་འཁོར་
ལོས་སྒྱུར་བའི་རྒྱལ་པོར་འགྱུར། སྟོང་གསུམ་ལ་སྐྱེ་ན་ལྷའི་དབང་པོ་ཚངས་པར་འགྱུར། སྟོང་ཆུང་དུ་
དབ་སྟོན་གཉིས་པ་བར་མ་ལ་སྐྱེ་ན། དེ་ལ་དབང་བའི་བདག་པོར་འགྱུར། ནམ་མཁའི་མཐས་ཁྱབ་པའི་



360
ལགཞཉམར་ཁྱེད་མྱུར་ལམ་
སེམས་ཅན་ལ་སྐྱེན་དེའི་འབྲས་བུ་རྫོགས་པའི་སངས་རྒྱས་མིན་པ་གཞན་དུ་མི་འགྱུར་གསུང་། སྤྱིར་ལས་
བདག་གིར་བྱ་བ་ཡིན་ཀྱང་བྱམས་པའི་མཐུ་བླ་ལྷག་ཡིན་པས་རྣལ་མར་སྐྱེས་ན་གཞན་ལ་ཕན་ནུས་ཏེ། དཔེར་
ན་རྒྱལ་པོ་བྱམས་པའི་སྟོབས་ལྟ་བུ་ཡིན་གསུང༌། དེས་ན་ཚིག་ཙམ་ལས་མ་སྐྱེས་ཀྱང་རང་གི་བསྲུང་བའི་
མཆོག་ཏུ་འགྱུར་བ་ཡིན། བཅོམ་ལྡན་འདས་ཀྱིས་བདུད་བྱེ་བ་དུང་ཕྱུར་བྱམས་པའི་ཏིང་ངེ་འཛིན་གྱིས་
བཏུལ་བ་ཡིན་པས། སྤྱན་སྔ་བའི་ཞལ་ནས་སྨྱུག་རུམ་པ་ལ། ནན་ལྟར་ན་ཕ་རོལ་པོ་འཇོམས་པའི་ཐབས་
ལ་བྱམས་པ་ཙམ་མེད་པ་ཡིན་གསུང་སྐད། དེ་བས་ན་བྱམས་པ་བྱ་བ་ནི་མིང་ཐོས་པ་རང་གིས་སྙིང་སང་
སང་འདུག་པ་ཡིན་གསུང་། འདིའི་ཕན་ཡོན་ནི། ཞིང་ནི་བྱེ་བ་ཁྲག་ཁྲིག་གཏམས་སྙིང་དུ། །མཆོད་པ་
རྣམ་མང་དཔག་མེད་ཇི་སྙེད་ཀྱིས། །སྐྱེས་མཆོག་རྣམས་ལ་དེ་ཡིས་རྟག་མཆོད་པའི། །བསོད་ནམས་
དག་ལ་གྲངས་དང་ཆར་མི་ཕོད། །ཅེས་དང་། མགོན་པོ་ཀླུ་སྒྲུབ་ཀྱིས་ཀྱང་། ཡིད་བདེ་བ་དང་བདེ་མང་
དང༌༑ ༑དུག་དང་མཚོན་གྱིས་མི་ཚུགས་དང་། འབད་པ་མེད་པར་དོན་ཐོབ་དང༌། །བྱམས་ཆོས་ཡོན་
ཏན་བརྒྱད་ལྡན་དང་། །གལ་ཏེ་གྲོལ་བར་མ་གྱུར་ཀྱང་། །ཚངས་པའི་འཇིག་རྟེན་སྐྱེ་བར་འགྱུར། །ཞེས་
དང་༑ ༑ རྫིའུ་ཚོས་སུམ་བརྒྱའི་ཁ་ཟས་དག །ཉིན་རེ་དུས་གསུམ་བྱིན་པ་བས། །བྱམས་པ་ཡུད་ཙམ་
ཐང་གཅིག་གི །བསོད་ནམས་དག་ལ་ཆར་མི་ཕོད། །ཅེས་སོགས་གསུངས། དེ་ནས་སྙིང་རྗེ་སྒོམ་ཚུལ་
ནི༑ ༑སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། ཐོག་མར་བཤན་པས་གསོད་
བཞིན་པའི་ལུག་ལྟ་བུའི་སྡུག་བསྔལ་གྱིས་ཉམ་ཐག་པའི་འགྲོ་བ་རྣམས་ལ་དམིགས་ནས་སྒོམ། དེའི་ཚུལ་
ནི༑ ༑མདུན་དུ་དེ་རྣམས་ཀྱི་རྣམ་པ་གསལ་བར་དམིགས་ནས། ཡན་ལག་རྣམས་ནི་བཅིངས་བྲང་གི་པགས་
པ་ནི་གཤགས། བཤན་པའི་ལག་པ་ཁོང་པར་བཅུག་པས་སྲོག་ལ་བབ་པ་ནི་མངོན་སུམ་ཤེས། མིག་བཤན་
པའི་གདོང་ལ་རིག་རིག་ཏུ་བལྟ་ཞིང་སྡུག་བསྔལ་གྱིས་ཉམ་ཐག་པའི་ཚུལ་བསམས་ནས། དེས་ན་འདི་རྣམས།
སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་ན་ཅི་མ་རུང་། སྡུག་བསྔལ་དང་སྡུག་བསྔལ་གྱི་
རྒྱུ་ཐམས་ཅད་དང་བྲལ་བར་གྱུར་ཅིག །སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་བྲལ་བར་བྱའོ།



ལམ་རིམ་དམར་ཁྲིད་མྱུར་ལམ་ 361
དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སོགས་དང་། དེ་ལ་མྱོང་བ་ཐོན་པ་ན་དགེ་
འདུན་གྱི་དཀོར་ལ་བག་མེད་དུ་སྤྱོད་པ་དང་། ཚུལ་འཆལ་དང་། ཆོས་སྤོང་མཁན་དང་། ལོག་ལྟ་ཅན་
དང་༑ ༑སེམས་ཅན་ལ་འཚེ་ཞིང་སྡིག་པ་མི་དགེ་བ་སྣ་ཚོགས་བྱེད་པ་ལ་སྐྱེན་སྐྱེན་པོར་བྱེད་པའི་འགྲོ་བ་
རྣམས་ལ་དམིགས་ནས་སྒོམ། དེའི་ཚུལ་ནི། མདུན་དུ་དེ་དག་གི་རྣམ་པ་གསལ་བར་དམིགས་ནས། ད་
ལྟ་འདི་དག་གི་བྱེད་སྤྱོད་འདི་འདྲ་ན་ཚེ་འདིར་ཡང་བདེ་བ་ནི་མི་འདུག །ཤིམ་ཐག་ཏུ་ངན་སོང་དུ་སྐྱེ་བ་
ལ་ཐེ་ཚོམ་ནི་མེད། དེར་སྐྱེས་ན་ནི་ཡུན་རིང་ལ་ཤུགས་དྲག་པའི་སྡུག་བསྔལ་སྣ་ཚོགས་ཤིག་མྱོང་དགོས་
པར་འདུག །དེས་ན་འདི་དག་སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་ན་ཅི་མ་རུང་། སྡུག་
བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་བར་གྱུར་ཅིག །སྡུག་བསྔལ་དང་སྡུག་བསྔལ་གྱི་རྒྱུ་
ཐམས་ཅད་བྲལ་བར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སོགས་དང་།
དེ་ལ་མྱོང་བ་སྐྱེས་པ་ན་མ་ལ་སོགས་པ་གཉེན་རྣམས་མདུན་དུ་གསལ་བར་དམིགས་ནས། འདི་དག་ཚེ་
འདིའི་འབད་འབད་དུང་དུང་གིས་དགྲ་གཉེན་གྱི་སོ་ཚིས་བྱེད་བྱེད་ནས་སྡུག་བསྔལ་གྱི་སྡུག་བསྔལ་དང་། འགྱུར་
བའི་སྡུག་བསྔལ་གཉིས་ཀྱིས་གདུངས་ནས་བདེ་བའི་བློ་ཅུང་ཟད་ཀྱང་མི་འདུག །ཚེ་འདིར་ཡང་བྱ་བ་ངན་
པས་བྲེལ་ནས་དགེ་བའི་བློ་མ་སྐྱེས་པས་ཤི་མ་ཐག་ཏུ་ངན་སོང་དུ་སྐྱེ་བ་ལ་ཐེ་ཚོམ་མེད། དེར་སྐྱེས་ན་ནི་
ཡུན་རིང་ལ་ཤུགས་དྲག་པའི་སྡུག་བསྔལ་སྣ་ཚོགས་མྱོང་དགོས་པ་འདུག །དེས་ན་འདི་དག་སྡུག་བསྔལ་
དང་སྡུག་བསྔལ་གྱི་རྒྱུ་ཐམས་ཅད་དང་བྲལ་ན་ཅི་མ་རུང་། སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་
དང་བྲལ་བར་གྱུར་ཅིག །སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་བྲལ་བར་བྱའོ། །དེ་ལྟར་བྱེད་
ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སོགས་དང་། དེ་ལ་མྱོང་བ་ཐོན་པ་ན་བར་མའི་སེམས་
ཅན་རྣམས་དང་། དགྲ་རྣམས་དང་། མཐར་སེམས་ཅན་ཐམས་ཅད་ཀྱི་བར་སྔར་བཞིན་སྒོམ། དེ་ནས་
བྱམས་པ་དང་སྙིང་རྗེ་ལ་ཡིད་འགྱུར་པའི་མྱོང་བ་ཐོན་པ་ན། ལྷག་བསམ་སྒོམ་ཚུལ་ནི། སྤྱིར་བོར་བླ་མ་
ལྷ་བསྒོམ་བཞིན་པའི་ངང་ནས་འདི་ལྟར་བསམ་སྟེ། སྡུག་བསྔལ་གྱིས་མནར་ཞིང་བདེ་བས་ཕོངས་པའི་



362 ལམ་རིམ་དམར་ཁྲིད་སྒྱུར་ལམ།
སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བ་ཞིག་བདག་གིས་བྱའོ། །བདེ་བ་
དང་བདེ་བའི་རྒྱུ་དང་ཕྲད་པ་ཞིག་བདག་གིས་བྱའོ། །ཁྱད་པར་མ་སེམས་ཅན་ཐམས་ཅད་ཀྱིས་སྒྲིབ་གཉིས་
བག་ཆགས་དང་བཅས་པ་སྤངས་པའི་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་
ཀྱང་ཐོབ་པ་ཞིག་བདག་གིས་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སོགས་
དང་༑ ༑དེ་ནས་བྱང་ཆུབ་ཀྱི་སེམས་སྒོམ་ཚུལ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་འདི་
ལྟར་བསམ་སྟེ། འོ་ན་ཁྱོད་ལ་སེམས་ཅན་ཐམས་ཅད་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་
ལ་འགོད་པའི་ནུས་པ་ཡོད་དམ་ཞེ་ན། ད་ལྟ་ནི་སེམས་ཅན་གཅིག་ཀྱང་ཡང་དག་པར་རྫོགས་པའི་སངས་
རྒྱས་ཀྱི་གོ་འཕང་ལ་འགོད་པའི་ནུས་པ་མི་འདུག །དེར་མ་ཟད་དགྲ་བཅོམ་པ་གཉིས་ཀྱི་གོ་འཕང་ཐོབ་ཀྱང་
སེམས་ཅན་གྱི་དོན་ཉི་ཚེ་བ་མ་གཏོགས། སེམས་ཅན་ཐམས་ཅད་ཡང་དག་པར་རྫོགས་པའི་སངས་རྒྱས་
ཀྱི་གོ་འཕང་ལ་འགོད་པའི་ནུས་པ་མེད། དེ་ལྟ་བུའི་ནུས་པ་སུ་ལ་ཡོད་ན། ཡང་དག་པར་རྫོགས་པའི་སངས་
རྒྱས་ལ་ཡོད་དེ། ཁོང་གི་སྐུའི་ཡོན་ཏན་མཚན་དཔེ་གསལ་རྫོགས་ཀྱིས་སྤྲས་པ། གསུང་གི་ཡོན་ཏན་འབད་
རྩོལ་མེད་པར་ཡན་ལག་དྲུག་ཅུ་དང་ལྡན་པའི་གསུང་དབྱངས་སྐད་ཅིག་རེ་རེས་ཀྱང་སེམས་ཅན་ཐམས་
ཅད་ཀྱི་རང་རང་གི་སྐད་དུ་ཆོས་སྟོན་ནུས་པ། ཐུགས་ཀྱི་ཡོན་ཏན་ཤེས་བྱ་ཇི་ལྟ་བ་དང་ཇི་སྙེད་པ་ཐམས་
ཅད་མངོན་སུམ་དུ་གཟིགས་ཤིང་། སེམས་ཅན་ཐམས་ཅད་ལ་མ་བུ་གཅིག་པ་ལ་བརྩེ་བ་ལྟར་ཐུགས་རྗེ་
ཆེན་པོ་ཉེ་རིང་མེད་པར་འཇུག་པས་གདུལ་བའི་དུས་ལས་སྐད་ཅིག་ཀྱང་མི་འདའ་བ་འཕྲིན་ལས་འབད་མེད་
ལྷུན་གྱིས་གྲུབ་ཅིང་སྐུ་གསུང་ཐུགས་ཀྱི་འོད་ཟེར་རེ་རེ་ཙམ་སྤྲོས་པས་ཀྱང་སེམས་ཅན་དཔག་ཏུ་མེད་པ་ཐམས་
ཅད་མཁྱེན་པའི་གོ་འཕང་ལ་འགོད་ནུས་པ་ལ་སོགས་པ་མདོར་ན་ཡོན་ཏན་གྱི་རིགས་ཐམས་ཅད་དང་ལྡན་
སྐྱོན་གྱི་རིགས་ཐམས་ཅད་དང་བྲལ་བ་ནི་ཡང་དག་པར་རྫོགས་པའི་སངས་རྒྱས་ཁོ་ན་ཡིན། དེས་ན་རང་
གཞན་གཉིས་ཀའི་དོན་མཐར་ཕྱིན་པ་ཞིག་བྱེད་ན་དེ་ལྟ་བུའི་སངས་རྒྱས་ཀྱི་གོ་འཕང་ཞིག་ཐོབ་དགོས་པ་འདུག་
པས༑ ༑བདག་གིས་མ་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་



ལམ་རིམ་དམར་ཁྲིད་མྱུར་ལམ། 363
ཅི་ནས་ཀྱང་ཐོབ་པར་བྱའོ། །དེ་ལྟར་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་གསོལ་བ་བཏབ་
པས་སྤྱི་བོའི་བླ་མ་ལྷའི་སྐུ་ལས་སྐུ་གཉིས་པ་ཞིག་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་ནས་རང་
ལ་ཐིམ་པས་སེང་གེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་ཁྲི་མཐོ་ཞིང་ཡངས་པའི་སྟེང་ཁར་སྣ་ཚོགས་
པད་ཟླ་ཉི་མའི་དཀྱིལ་འཁོར་གྱི་གདན་ལ་རང་ཉིད་རྒྱལ་བ་ཤཱཀྱ་ཐུབ་པ་སྐུ་མདོག་གསེར་བཙོ་མ་ལྟ་བུ་ཞེས་
པ་ནས། རྡོ་རྗེ་སྐྱིལ་ཀྲུང་གིས་བཞུགས་པར་གྱུར་པར་མོས་ནས་སྔར་འཕེན་པ་བཏང་བ་ལྟར་སེམས་ཅན་
ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་བྱུང་སྙམ་པའི་དགའ་བ་དང་ང་རྒྱལ་ཤུགས་ཅན་བསྒོམ་
སྟེ༑ ༑འདི་ལ་བརྟེན་འབྲེལ་གྱི་གནད་ཁྱད་པར་ཅན་ཡོད་གསུང་། རང་ཐུབ་པའི་དབང་པོར་གསལ་བའི་
སྐུ་ལས་འོད་ཟེར་བསིལ་བའི་རང་བཞིན་ཅན་ཆུ་རྒྱུན་ལྟ་བུ་དཔག་ཏུ་མེད་པ་འཕྲོས། ཚ་དམྱལ་བའི་སེམས་
ཅན་རྣམས་དང་གནས་རྣམས་ལ་ཕོག་པས་ཚ་བའི་སྡུག་བསྔལ་ཐམས་ཅད་ཞི། གནས་རྣམས་ཀྱང་དག་
པའི་སྣོད་ཁྱད་པར་ཅན་དུ་གྱུར་པའི་མོས་པ་དང་། འོད་ཟེར་མེ་དང་ཉི་མའི་འོད་ཟེར་ལྟ་བུ་དཔག་ཏུ་མེད་
པ་འཕྲོས། གྲང་དམྱལ་བའི་སེམས་ཅན་རྣམས་དང་གནས་རྣམས་ལ་ཕོག་པས་གྲང་བའི་སྡུག་བསྔལ་དང་
སྣོད་ཀྱི་སྐྱོན་སྦྱངས། ཡང་འོད་ཟེར་དཔག་ཏུ་མེད་པ་འཕྲོས། ཡི་དྭགས་རྣམས་དང་དེའི་གནས་རྣམས་
ལ་ཕོག་པས། བཀྲེས་སྐོམ། གྲང་དྲོ་ངལ་དུབ་ལ་སོགས་པའི་སྡུག་བསྔལ་དང་སེར་སྣ་དང་དེས་བསགས་
པའི་ལས་སྒྲིབ་རྣམས་དང་། སྣོད་ཀྱི་སྐྱོན་རྣམས་ཀྱང་སྦྱངས། ཡང་འོད་ཟེར་དཔག་ཏུ་མེད་པ་འཕྲོས་ཏེ་
མིའི་འགྲོ་བ་རྣམས་དང་། ངམ་གྲོག་ལ་སོགས་པའི་སྣོད་ཀྱི་སྐྱོན་རྣམས་ལ་ཕོག་པས། སྐྱེ་རྒ་ན་འཆི་ཚོལ་
གྲོལ་སོགས་པའི་མིའི་སྡུག་བསྔལ་དང་ལས་སྒྲིབ་རྣམས་ཀྱང་སྦྱངས་ཤིང་སྣོད་རྣམས་ཀྱང་དག་པའི་ཞིང་
ཁམས་སུ་གྱུར། ཡང་འོད་ཟེར་དཔག་ཏུ་མེད་པ་འཕྲོས་ཏེ་ལྷ་མ་ཡིན་རྣམས་ཀྱི་འཐབ་རྩོད་ཞེ་སྡང་ཕྲག་
དོག་རྣམས་དང་། ལྷ་རྣམས་ཀྱི་འཆི་འཕོ་གནས་འོག་ཏུ་ལྟུང་བ་དང་། ཁྱབ་པ་འདུ་བྱེད་ཀྱི་སྡུག་བསྔལ་
སྦྱོང་བ་སོགས་ཀྱི་དམིགས་པ་བྱས་ན་རང་ཉིད་གང་དུ་འཚང་རྒྱ་བའི་ཞིང་སྦྱོང་བའི་རྟེན་འབྲེལ་དུ་ཡང་འགྱུར་
གསུང་༑ ༑མདོར་བསྡུས་དམར་ཁྲིད་བདེ་ལམ་ནས་འབྱུང་བ་ལྟར་བྱེད་ན་རང་ཐུབ་པའི་དབང་པོར་གསལ་



364 ལམ་རིམ་དམར་ཁྲིད་བྱུར་མ།
བའི་ངང་ནས་ལུས་ལོངས་སྤྱོད་དགེ་རྩ་དང་བཅས་པ་བདུད་རྩི་སྣ་ལྔ་འོད་ཟེར་དང་བཅས་པའི་རྣམ་པར་སྤྲོས་
ནས་སེམས་ཅན་ཐམས་ཅད་ལ་བཏང་བས་སེམས་ཅན་ཐམས་ཅད་ཀྱིས་མངོན་མཐོ་དང་ངེས་ལེགས་ཀྱི་
བདེ་བ་ཕུན་སུམ་ཚོགས་པ་ཐོབ་པའི་མོས་པ་བྱེད་དོ། །གསུམ་པ་མཇུག་ཏུ་ཇི་ལྟར་བྱ་བ་ནི་སྔར་བཞིན་ཡིན་
ལ༑ ༑གཉིས་པ་ཐུན་མཚམས་སུ་ཇི་ལྟར་བྱ་བའི་ཚུལ་ནི། ཐུན་མཚམས་སུ་ཡང་བྱམས་སྙིང་རྗེ་བྱང་
ཆུབ་ཀྱི་སེམས་ཀྱི་རྣམ་གཞག་སྟོན་པའི་གསུང་རབ་དགོངས་འགྲེལ་དང་བཅས་པ་བལྟ་བར་བྱའོ། །གཉིས་
པ་བདག་གཞན་མཉམ་བརྗེའི་སྒོ་ནས་བྱང་ཆུབ་ཏུ་སེམས་བསྐྱེད་པའི་ཚུལ་ནི། སྔོན་དུ་སེམས་ཅན་ཐམས་
ཅད་ལ་སེམས་སྙོམས་པའི་བཏང་སྙོམས་དང་། མར་ཤེས་དྲིན་དྲན་གསུམ་སྒོམ་པ་ཚིག་ཙམ་མ་ཡིན་པར་
སྔར་རྒྱུ་འབྲས་མན་ངག་བདུན་གྱི་སྐབས་སུ་བཤད་པ་ལྟར། རེ་རེ་ནས་ཡིད་ལ་མྱོང་བ་མ་ཐོན་གྱི་བར་དུ་
བསྒོམ་པ་སྔོན་དུ་བཏང་ནས། རང་དང་རང་གི་མཐའ་སྐོར་དུ་སེམས་ཅན་ཐམས་ཅད་གསལ་བར་དམིགས་
ནས་བདག་གཞན་བརྗེ་བའི་ཚུལ། ཞི་བ་ལྷས། གང་ཞིག་བདག་དང་གཞན་རྣམས་ནི། མྱུར་དུ་བསྐྱབ་
པར་འདོད་པ་དེས། །བདག་དང་གཞན་དུ་བརྗེ་བྱ་བ། །གསང་བའི་དམ་པ་སྤྱད་པར་བྱ། །ཞེས་གསུངས་
པ་ལྟར་འདིའི་བདག་གཞན་བརྗེ་བའི་དོན་ནི། །བདག་གཞན་དང་གཞན་བདག་ཏུ་སྒོམ་པ་མ་ཡིན་གྱི། རང་
གཅེས་འཛིན་གྱི་བློ་དང་གཞན་ཡལ་བར་འདོར་བའི་བློ་གཉིས་གོ་ས་བརྗེས་ནས། རང་ཡལ་བར་དོར་ནས་
གཞན་གཅེས་པར་འཛིན་པའི་བློ་བསྐྱེད་པ་ཡིན་པས། རང་གི་བློ་ཡུལ་དུ་རང་གཞན་གཉིས་གང་གཅེས་
པར་འཛིན་གང་ཡལ་བར་འདོར་སྙམ་དུ་བརྟགས་པ་ན། རང་གཅེས་པར་འཛིན་ཅིང་གཞན་ཡལ་བར་
འདོར་བའི་བློ་ངམ་ངམ་ཤུགས་ཀྱིས་སྐྱེ་ལ། དེའི་ཚེ་ནི་འདི་ལྟར་བསམ་སྟེ། རང་གཅེས་པར་བཟུངས་
ནས་རང་དགའ་བ་བཞིན་དུ། རང་གིས་ཀྱང་གཞན་གཅེས་པར་བཟུང་ན་གཞན་དགའ་བར་འགྱུར་བས་
སོ༑ ༑གཞན་ཡང་རང་ཉིད་ཕུན་སུམ་ཚོགས་པ་ཞིག་བྱེད་པར་འདོད་ནས་འཁོར་བ་ཐོག་མ་མེད་པ་ནས་
ད་ལྟའི་བར་དུ་རང་གཅེས་པར་བཟུངས་པས་རང་གཞན་གྱི་དོན་གང་ཡང་མ་གྲུབ་པར་མ་ཟད་སྡུག་བསྔལ་
སྣ་ཚོགས་པ་མྱོང་བར་འདུག །དེས་ན་སྤྱོད་འཇུག་ལས། འཇིག་རྟེན་བདེ་བ་ཇི་སྙེད་པ། །དེ་ཀུན་གཞན་



ལམ་རིམ་དམར་ཁྲིད་མྱུར་ལམ། 365
བདེ་འདོད་ལས་བྱུང་། །འཇིག་རྟེན་སྡུག་བསྔལ་ཇི་སྙེད་པ། །དེ་ཀུན་བདག་བདེ་འདོད་ལས་བྱུང་། །མང་
དུ་བཤད་ལྟ་སྨོས་ཅི་དགོས། བྱིས་པ་རང་གི་དོན་བྱེད་དང་། །ཐུབ་པ་གཞན་གྱི་དོན་མཛད་པ། །འདི་
གཉིས་ཀྱི་ནི་ཁྱད་པར་ལྟོས། །བདག་བདེ་གཞན་གྱི་སྡུག་བསྔལ་དག །ཡང་དག་བརྗེ་བར་མ་བྱས་ན། །སངས་
རྒྱས་ཉིད་དུ་མི་འགྲུབ་ཅིང་། །འཁོར་བ་ན་ཡང་བདེ་བ་མེད། །ཅེས་གསུངས་པ་ལྟར། རང་གཅེས་པར་
འཛིན་པ་ནི་འཁོར་བ་དང་ངན་སོང་གི་སྡུག་བསྔལ་ལ་སོགས་པའི་རྒུད་པ་ཀུན་གྱི་འབྱུང་གནས་སུ་འདུག་
པས་རང་གཅེས་འཛིན་མ་སྐྱེས་པ་མི་སྐྱེད་པ་དང་སྐྱེས་པ་རྣམས་སྤོང་བར་བྱེད། གཞན་གཅེས་པར་འཛིན་
པ་ནི་ཡོན་ཏན་ཐམས་ཅད་ཀྱི་འབྱུང་གནས་སུ་འདུག་པས་གཞན་གཅེས་འཛིན་མ་སྐྱེས་པ་གསར་དུ་སྐྱེད།
སྐྱེས་ཟིན་རྣམས་གོང་འཕེལ་དུ་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་
སོགས་དང་། མདོར་ན་ཐུབ་པའི་དབང་པོས་རང་ཡལ་བར་དོར་ནས་གཞན་གཅེས་པར་བཟུངས་ཏེ་གཞན་
གྱི་དོན་འབའ་ཞིག་མཛད་པས་མངོན་པར་རྫོགས་པར་སངས་རྒྱས་པ་ཡིན། བདག་གིས་ཀྱང་དེ་ལྟར་བྱས་
ན་ཆེས་སྔ་བར་འཚང་རྒྱ་བ་ལ་དེ་ལྟར་མ་བྱས་པས་ད་ལྟའི་བར་དུ་འཁོར་བར་འཁྱམས། དེ་ཡང་བདག་
ཅག་གི་སྟོན་པ་འདི་ཉིད་སྔོན་ཁྱིམ་བདག་མཛའ་བོའི་བུ་མོར་གྱུར་པའི་ཚེ་རང་གི་མའི་མགོ་རྡོག་པས་བརྫིས་
པའི་རྣམ་སྨིན་གྱིས་ཉི་ཚེ་བའི་དམྱལ་བར་སླེབས་ནས་མགོ་ལ་ལྕགས་ཀྱི་འཁོར་ལོ་འཁོར་བ་ན། བདག་
ལྟ་བུའི་མའི་མགོ་རྡོག་པས་བརྫིས་པ་མང་པོ་ཡོད་པས་དེ་ཐམས་ཅད་ཀྱི་སྡུག་བསྔལ་ཡང་ང་ལ་སྨིན་པར་གྱུར་
ཅིག་སྙམ་དུ་དགོངས་མ་ཐག་འཁོར་ལོ་ནམ་མཁའ་ལ་འཕགས་པ་ལྟ་བུ་དང་། ད་ལྟ་ཡང་འཇིག་རྟེན་ན་
རྒྱལ་པོ་ལྟ་བུ་རང་དོན་གཙོ་བོར་མི་བྱེད་པར་བསྟན་པ་དང་མངའ་འབངས་ཀྱི་དོན་གཙོ་བོར་བྱེད་པ་རྣམས་
ཀྱི་བཀའ་ཚད་མར་བྱེད་ཅིང་། བློ་གཟུ་བོར་གནས་པ་རྣམས་ཀྱིས་བསྔགས་པ་བརྗོད་ཅིང་རྗེས་སུ་ཡི་རང་
བར་བྱེད་རང་དོན་གཙོ་བོར་བྱེད་པ་རྣམས་ལ་ལྐོག་ནས་ཞེ་ཁྲེལ་འདེབས་པ་ལྟ་བུ་ཡིན། དེས་ན་རང་གཅེས་
འཛིན་ཁོང་ན་གནས་ཕྱིན་ཆད་གཞན་གཅེས་འཛིན་གསར་དུ་མི་སྐྱེ་ཞིང་། སྐྱེས་ཀྱང་རྒྱུན་འཐུད་མི་ཐུབ་
པར་འདུག་པས་རང་གཅེས་པར་བཟུངས་ནས་གཞན་ཡལ་བར་འདོར་བའི་བློ་མི་སྐྱེད་པར་རང་ཡལ་བར་



366 ལམ་རིམ་དམར་ཁྲིད་གྱུར་ལབ།
དོར་ནས་གཞན་གཅེས་པར་བཟུངས་ཏེ་གཞན་གྱི་སྡུག་བསྔལ་དང་སྡིག་པ་ཐམས་ཅད་བདག་གི་རྒྱུད་སྟེང་
དུ་བླངས། བདག་གི་བདེ་དགེ་ཐམས་ཅད་གཞན་ལ་བཏང་བས་གཞན་སེམས་ཅན་ཐམས་ཅད་སྡུག་བསྔལ་
དང་བྲལ་ཞིང་བདེ་བ་ཕུན་སུམ་ཚོགས་པ་དང་ལྡན་པ་ཞིག་བདག་གིས་བྱའོ། །དེ་ལྟར་བྱེད་ནུས་པར་བླ་མ་
ལྷས་བྱིན་གྱིས་བརླབ་ཏུ་གསོལ་ཞེས་སོགས་དང་། གཉིས་པ་སེམས་བསྐྱེད་ཆོ་གས་བཟུང་བའི་ཚུལ་ལ་གཉིས།
སྡོམ་པ་མ་ཐོབ་པ་ཐོབ་པར་བྱ་བ་དང་། ཐོབ་པ་མི་ཉམས་པར་བསྲུང་བའི་ཚུལ་ལོ། །དང་པོ་ནི། ལམ་
རིམ་སྨོན་འཇུག་རིམ་ཅན་དུ་ལེན་པའི་དབང་དུ་མཛད་ཀྱང་། ཞི་བ་ལྷའི་ལུགས་ལྟར་ཅིག་ཅར་དུ་བྱས་
ན་འཇུག་པ་བདེ་བས། དེའི་ཚུལ་ནི་སྔོན་འགྲོའི་རིམ་པ་སྤྱི་དང་ཁྱད་པར་དུ་བཤེས་གཉེན་བསྟེན་ཚུལ་ནས་
བྱང་ཆུབ་ཀྱི་སེམས་ཀྱི་བར་གྱི་དངོས་གཞིའི་དམིགས་པ་རྒྱུད་དང་འདྲེས་ངེས་པར་བསྐྱངས་པའི་འོག་ཏུ།
སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་སེམས་ཅན་ཐམས་ཅད་ཀྱི་དོན་དུ་མྱུར་དུ་ཡང་དག་པར་རྫོགས་
པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་བྱ། དེའི་ཕྱིར་དུ་དུས་འདི་ནས་བཟུངས་སྟེ་ཇི་སྲིད་བྱང་
ཆུབ་སྙིང་པོ་ལ་མཆིས་ཀྱི་བར་དུ་རྒྱལ་བའི་སྲས་ཀྱི་སྡོམ་པ་བཟུངས་ནས་སྤྱོད་པ་རླབས་པོ་ཆེ་རྣམས་ལ་སློབ་
ཅིང་སེམས་ཅན་ཐམས་ཅད་དོན་དུ་སངས་རྒྱས་ཐོབ་པར་བྱའོ་སྙམ་པའི་སེམས་འདི་ཡང་སངས་རྒྱས་མ་
ཐོབ་ཀྱི་བར་དུ་གཟུང་བར་བྱའོ་སྙམ་དུ་བསམས་ནས། བླ་མ་ཐུབ་པའི་དབང་པོའི་རྗེས་སུ་ཟློས་པར་མོས་
ལ༑ ༑སངས་རྒྱས་བྱང་ཆུབ་སེམས་དཔའ་ཀུན། །བདག་ལ་དགོངས་པར་མཛད་དུ་གསོལ། །ཇི་ལྟར་
སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང༌། །བྱང་ཆུབ་སེམས་དཔའི་བསླབ་པ་ལ།
དེ་དག་རིམ་བཞིན་གནས་པ་ལྟར། །བདག་ཀྱང་འགྲོ་ལ་ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་
ཞིང་༑ ༑བྱང་ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་བསླབ་པར་བགྱི། །ཞེས་ལན་གསུམ་
བརྗོད་པས་གསུམ་པ་རྫོགས་པ་དང་མཉམ་དུ་བྱང་ཆུབ་སེམས་དཔའི་སྡོམ་པ་ཐོབ་པའི་མོས་པ་བྱེད། དེ་
ནས༑ ༑དེང་དུས་བདག་ཚེ་འབྲས་བུ་ཡོད། །མི་ཡི་སྲིད་པ་ལེགས་པར་ཐོབ། །དེ་རིང་སངས་རྒྱས་རིགས་
སུ་སྐྱེས། །སངས་རྒྱས་སྲས་སུ་ད་གྱུར་ཏོ། །ད་ནི་བདག་གི་ཅི་ནས་ཀྱང༌། །རིགས་དང་མཐུན་པའི་



ལམ་རིམ་དམར་ཁྲིད་མྱུར་ལམ། 367
ལས་བརྩམས་ཏེ། །སྐྱོན་མེད་བཙུན་པའི་རིགས་འདི་ལ། །རྙོག་པར་མི་འགྱུར་དེ་ལྟར་བྱ། །ཞེས་སྤྲོ་བ་
བསྐྱེད་དོ། །གཉིས་པ་ཐོབ་པ་མི་ཉམས་པར་བསྲུང་བའི་ཚུལ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་
ནས་འདི་ལྟར་བསམ་སྟེ། མ་སེམས་ཅན་ཐམས་ཅད་ཀྱི་དོན་དུ་མྱུར་དུ་ཡང་དག་པར་རྫོགས་པའི་སངས་
རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་བྱང་ཆུབ་ཀྱི་སེམས་ཀྱི་ཕན་ཡོན་བསམས་
ནས་ཉིན་ལན་གསུམ་མཚན་ལན་གསུམ་དུ་བྱང་ཆུབ་ཀྱི་སེམས་གཟུང་ཞིང་། སེམས་ཅན་གྱི་ངོས་ནས་
བྱེད་སྤྱོད་ཅི་འདྲ་ན་ཡང་། བདག་གི་ངོས་ནས་སེམས་ཅན་གཅིག་ཀྱང་བློས་མི་སྤོང་། སེམས་བསྐྱེད་འཕེལ་
བའི་ཕྱིར་དུ་དཀོན་མཆོག་ལ་མཆོད་པ་སོགས་ཚོགས་གཉིས་བསག་པ་ལ་བརྩོན་པར་བྱའོ། །བྱང་ཆུབ་ཀྱི་
སེམས་ཀྱི་ཕན་ཡོན་ནི། །བྱང་ཆུབ་ཀྱི་སེམས་ཀྱི་རྒྱུད་ལ་ལྡན་པའི་གང་ཟག་དེ་ལ་འཁོར་ལོས་སྒྱུར་བའི་
རྒྱལ་པོ་ལ་བསྲུང་བའི་བསྲུང་བ་ཉིས་འགྱུར་གྱིས་བསྲུང་བ་དང་། དེ་ལ་མི་མ་ཡིན་གདུག་རྩུབ་ཅན་གྱིས་
གླགས་བལྟས་ཀྱང་གླགས་རྙེད་པར་མི་འགྱུར་བ་དང་། གང་ཟག་གཞན་གྱིས་མ་གྲུབ་པའི་རིག་སྔགས་རྣམས་
ཀྱང་བྱང་ཆུབ་ཀྱི་སེམས་དང་ལྡན་པ་དེས་མྱུར་དུ་འགྲུབ་པ་དང་། གང་ཟག་དེ་ཡོད་པའི་ས་ཕྱོགས་སུ་ནད་
ཡམས་དང་མུ་གེ་སོགས་མི་འབྱུང་ཞིང་བྱུང་ཡང་མྱུར་དུ་ཞི་བར་འགྱུར་བ་དང་། གང་ཟག་དེ་ཉིད་འཇིག་
རྟེན་ལྷ་དང་བཅས་པ་རྣམས་ཀྱི་ཕྱག་དང་མཆོད་པའི་རྟེན་དུ་འགྱུར་བ་ཡིན་ཏེ། སྤྱོད་འཇུག་ལས། བྱང་
ཆུབ་སེམས་སྐྱེས་གྱུར་ན་སྐད་ཅིག་གིས་ཞེས་སོགས་གསུངས་པའི་ཕྱིར། གཞན་ཡང་བླ་མ་སོགས་ལ་ཀུ་
རེ་དང་བཞད་གད་ཀྱི་ཕྱིར་རྫུན་གྱིས་དབ་བསྐོར་བ་དང་། གཞན་དགེ་བ་བྱེད་པ་ལ་འགྱོད་པ་བསྐྱེད་པ་དང་།
ཐེག་ཆེན་ལ་ཞུགས་པའི་བྱང་སེམས་ལ་ཞེ་སྡང་གིས་མི་སྙན་པར་སྨྲ་བ་དང་། ལྷག་བསམ་མིན་པས་གཡོ་
སྒྱུ་བྱེད་པ་སྟེ། ནག་པོའི་ཆོས་བཞི་བསྟེན་པ་ལ་སོགས་པའི་སེམས་བསྐྱེད་ཉམས་པའི་རྒྱུ་རྣམས་སྤོང་བ་དང་།
དཀར་པོའི་ཆོས་བཞི་བསྟེན་པ་ལ་སོགས་པ་བསྐྱེད་འཕེལ་བའི་རྒྱུ་རྣམས་ལ་བསླབ་པར་བྱའོ། །མདོར་ན་
རྩ་ལྟུང་བཅོ་བརྒྱད་དང་ཉེས་བྱས་ཞེ་དྲུག་གི་ཉེས་པས་ནམ་ཡང་མ་གོས་པའི་བྱང་ཆུབ་སེམས་དཔའི་སྡོམ་
པ་རྣམ་པར་དག་པ་སྲོག་དང་བསྡོས་ཏེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་བསྲུང་བར་བྱའོ། །དེ་



368 ལམ་རིམ་དམར་ཁྲིད་མྱུར་ལམ།
ལྟར་བསྲུང་ནུས་པར་བླ་ལྷས་བྱིན་གྱིས་བརླབ་ཏུ་གསོལ་ཞེས་སོགས་དང་། གཉིས་པ་སེམས་བསྐྱེད་ནས་
སྤྱོད་པ་ལ་བསླབ་ཚུལ་ལ་གཉིས། རྒྱལ་བའི་སྲས་ཀྱི་སྤྱོད་པ་སྤྱི་ལ་བསླབ་ཚུལ་དང༌། ཁྱད་པར་ཕར་ཕྱིན་
ཐ་མ་གཉིས་ལ་བསླབ་ཚུལ་ལོ། །དང་པོ་ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་
སུ་ཇི་ལྟར་བྱ་བའི་ཚུལ་ལོ། །དང་པོ་ལ་སྦྱོར་དངོས་མཇུག་གསུམ་ལས། དང་པོར་སྦྱོར་བ་ནི། སྐྱབས་
གནས་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །ཞེས་པ་ཡན་ཆད་
སྔར་བཞིན་ཡིན་ལ། དེ་ནས་བདག་དང་མ་སེམས་ཅན་ཐམས་ཅད་ཀྱི་ཟབ་པ་དང་རྒྱ་ཆེ་བའི་རྒྱལ་སྲས་
ཀྱི་སྤྱོད་པ་རླབས་པོ་ཆེ་རྣམས་ལ་ཚུལ་བཞིན་དུ་སློབ་ནུས་པར་བླ་མ་ལྷས་བྱིན་གྱིས་བརླབཏུ་གསོལ་ཞེས་སོགས་
དང་༑ ༑གཉིས་པ་དངོས་གཞི་ལ་རང་རྒྱུད་སྨིན་པར་བྱེད་པ་ཕར་ཕྱིན་དྲུག་གི་ཉམས་ལེན་དང་། གཞན་
རྒྱུད་སྨིན་པར་བྱེད་པ་བསྡུ་བཞིའི་ཉམས་ལེན་གཉིས། དང་པོ་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་
ནས་འདི་ལྟར་བསམ་སྟེ། མ་སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་ཡང་དག་པར་རྫོགས་
པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་རྙེད་བཀུར་དང་གྲགས་
པ་སོགས་ལ་མི་བལྟ་བར་ཆོས་ཀྱིས་ཕོངས་པའི་སེམས་ཅན་རྣམས་ལ་དམ་པའི་ཆོས་ཅི་ནུས་སུ་སྟོན་པ་ཆོས་
ཀྱི་སྦྱིན་པ་དང་། དེ་ཡང་རང་ཉིད་ཆོས་འཆད་པ་པོར་བསྐོས་པ་མ་ཡིན་ཀྱང་གཞན་གྱིས་གསུང་རབ་ཀྱི་
ཚིག་དང་དོན་འདྲི་བའི་ཚེ་བསམ་པ་བཟང་པོས་ཚིག་སློབ་པ་དང༌། དོན་གྱི་གོ་བ་དཔྱིས་ཕྱིན་པར་སྟོན་པ་
དང་༑ ༑ཕ་རོལ་པོ་སྣོད་རུང་དུ་ཤེས་པའི་ཚེ་འབེལ་གཏམ་གླེང་མོའི་ཚུལ་གྱིས་ཕ་རོལ་པོ་ལ་ཐོས་བསམ་
སྒོམ་གསུམ་གྱི་ཤེས་རབ་སྐྱེད་ཅིང་གཞན་ལ་ཤེས་རབ་ཇི་ཙམ་བསྐྱེད་པ་ཙམ་གྱིས། སྐྱེ་བ་ཕྱི་མར་རང་
ཉིད་ལ་ཤེས་རབ་དེ་སྙེད་སྐྱེ། ཤེས་རབ་ནི་ཆོས་སྐུའི་རྒྱུའི་གཙོ་བོ་ཡིན་པས། འཕགས་པ་ཀླུ་སྒྲུབ་ཀྱིས།
འདི་གཉིས་གཙོ་བོ་ཤེས་རབ་སྟེ། །ཞེས་གསུངས་པ་ཡིན། །དེས་ན་རབ་ཏུ་བྱུང་བ་རྣམས་ཀྱིས་སྦྱིན་པ་
གསུམ་གྱི་ནང་ནས་གཙོ་བོར་ཆོས་ཀྱི་སྦྱིན་པ་བྱ་ཡི། ཐོས་བསམ་སྒོམ་གསུམ་ཚུལ་ཁྲིམས་ཡལ་བར་དོར་
ནས་གཡོ་སྒྱུ་ཟོལ་ཟོག་སྣ་ཚོགས་ཀྱིས་ལོངས་སྤྱོད་བསྒྲུབས་ནས་སྦྱིན་པ་བྱ་བར་མ་གནང་སྟེ། བྱང་ཆུབ་



ལམ་རིམ་དམར་ཁྲིད་ཟུར་ལམ། 369
སེམས་དཔའི་སོ་ཐར་ལས། ཤཱ་རིའི་བུ་དེ་བཞིན་གཤེགས་པས་ནི་རབ་ཏུ་བྱུང་བས་ནི་ཟང་ཟིང་གི་སྦྱིན་པ་
བྱ་བར་མ་གནང་ངོ༌། །ཞེས་དང་། ཤ་ར་པའི་ཞལ་ནས། ང་ནི་ཁྱེད་ལ་གཏོང་བའི་ཕན་ཡོན་མི་བརྗོད་
ཀྱི་འཛིན་པའི་ཉེས་དམིགས་བརྗོད་པ་ཡིན། །ཞེས་གསུངས་པའི་ཕྱིར། འོན་ཀྱང་ཐོས་བསམ་སྒོམ་གསུམ་
རང་གི་ཚུལ་ཁྲིམས་སོགས་ལ་མི་གནོད་པར་རྩོལ་མེད་དུ་བྱུང་ན་དཀོན་མཆོག༽གི་མཆོད་པ། ངན་སློང་
ལ་སྦྱིན་པ། གྲོགས་ཆོས་ལྡན་རྣམས་ལ་ཟང་ཟིང་གིས་ཕན་བཏགས་ན། རང་ལ་སྐྱེ་བ་ཕྱི་མ་རྣམས་སུ་
ཆོས་སྒྲུབ་པའི་མཐུན་རྐྱེན་ཟས་གོས་གནས་མལ་སོགས་ཚེགས་ཆེན་པོས་བསྒྲུབ་མི་དགོས་པར་རྩོལ་མེད་
དུ་འབྱུང་བས་དགག་དགོས་ཀྱི་གནད་ཤེས་ནས་སྦྱིན་པ་ལ་བརྩོན་པར་བྱའོ། །མི་འཇིགས་པའི་སྦྱིན་པ་ནི།
རྒྱལ་པོ་དང་ཆོམ་རྐུན་ལ་སོགས་པའི་མིའི་འཇིགས་པ་དང་། སྟག་དང་སེང་གེ་དང་དུག་སྦྲུལ་དང་། བྱ་
གཅན་གཟན་ལ་སོགས་པའི་འཇིགས་པ་ལས་སྐྱོབ་པ་དང་། མེ་ཆུ་ལ་སོགས་པ་འབྱུང་བའི་གནོད་པ་ལས་
སྐྱོབ་པ། དེ་ཡང་ཐ་ན་གྲོག་སྦུར་ལ་སོགས་ཆུས་ཁྱེར་བ་དེ་ལས་འདོན་པ་དང་། འབུ་སྲིན་ལ་སོགས་པ་
t, མ་དང་མེས་འཚིག་པར་རྩོམ་པ་ན་ཐབས་མཁས་ཀྱིས་འཇིགས་པ་དེ་དག་ལས་སྐྱོབ་པ་རྣམས་དང་། ཟང་
ཟིང་གི་སྦྱིན་པ་ནི། དབུལ་ཞིང་ཕོངས་པའི་སེམས་ཅན་རྣམས་ལ་ལན་དང་རྣམ་པར་སྨིན་པ་ལ་རེ་བ་མེད་
པར་སེར་སྣ་སྤངས་ཏེ་ཇི་ལྟར་འོས་པའི་ཡོ་བྱད་གཏོང་བར་བྱེད་པ་ཟང་ཟིང་གི་སྦྱིན་པ་ཡིན། གལ་ཏེ་ལོངས་
སྤྱོད་བཏང་ན་རང་ཉིད་ཕོངས་པར་འགྱུར་བས་སྦྱིན་མི་ནུས་སོ་སྙམ་ན། ད་ལྟ་མ་སྦྱིན་ཀྱང་ལུས་སྲོག་ལོངས་
སྤྱོད་ཐམས་ཅད་ཆུའི་ཝུ་བ་ལྟར་མི་རྟག་པས་ནམ་ཞིག་ན་ངེས་པར་འདོར་ནི་དགོས། འདོར་བ་མཉམ་པ་
ལ་ད་ལྟ་སྦྱིན་པར་བཏང་ན་རང་ལ་སྐྱེ་བ་ཕྱི་མ་རྣམས་སུ་ཇི་ལྟར་བཏང་བ་ཆུང་ཡང་བརྒྱ་འགྱུར་དུ་ཐོབ་པས་
ཕོངས་ཤིང་དབུལ་བར་མི་འགྱུར་རོ་སྙམ་དུ་སྦྱིན་པར་བྱ་སྟེ། སྤྱོད་འཇུག་ལས། ཐམས་ཅད་གཏོང་བ་
ཆབས་གཅིག་ལ། །སེམས་ཅན་རྣམས་ལ་བཏང་བ་མཆོག །ཅེས་དང་། སྐྱེས་རབས་ལས། སྦྱིན་པས་
ནོར་གྱི་སྙིང་པོ་ལེན་པར་གསུངས། །ཞེས་གསུངས་པའི་ཕྱིར། གཞན་ཡང་ཇོ་བོས་འདི་པས་ཕྱི་མ་རིང་
བས་ཕྱི་མའི་རྒྱགས་ཕྱིར་ནོར་རྣམས་གཏེར་དུ་སྦོས། ཞེས་དང་། ཕ་དམ་པས། ཕྱི་མའི་གནས་སུ་གྲོགས་



370 ལམ་རིམ་དམར་ཁྲིད་མྱུར་ལམ།
པོ་ཕལ་ཆེར་ཐལ། །ཟླ་གྲོགས་རྒྱགས་ཕྱེ་ཡོད་དམ་དིང་རི་བ། །ཞེས་གསུངས་པ་ལྟར། རང་བྱུང་ཆུབ་
ཀྱི་སེམས་ཀྱིས་ཟིན་པ། འབྲིང་འཁོར་བ་སྤྱི་ལས་ཡིད་འབྱུང་བའི་ངེས་འབྱུང་། ཐ་མ་མཐོན་མཐོའི་རྟེན་
ལ་ལོངས་སྤྱོད་ཀྱིས་མི་ཕོངས་པར་འདོད་པའི་བསམ་པས་ཟིན་པར་བྱས་ནས་སྦྱིན་པ་ལ་བརྩོན་པར་བྱ། མདོར་
ན་མ་སེམས་ཅན་ཐམས་ཅད་ཀྱི་དོན་དུ་མྱུར་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་
ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་ལུས་ལོངས་སྤྱོད་དགེ་རྩ་དང་བཅས་པ་ཐམས་ཅད་ཟས་འདོད་
པ་ལ་ཟས། གོས་འདོད་པ་ལ་གོས། སྐོམ་འདོད་པ་ལ་བཏུང་བ། གནས་མལ་དང་བཞོན་པ་དང་། གཟིངས་
ཟམ་པ། གསེར། དངུལ་ཡིད་བཞིན་གྱི་ནོར་བུ་སོགས་འདོད་པ་རྣམས་ལ་ཇི་ལྟར་འདོད་པ་དེ་དང་དེར་
ཡིད་ཀྱིས་སྤྲུལ་ནས་འཕངས་པ་མེད་པར་བཏང་བར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་
བརླབ་ཏུ་གསོལ་ཞེས་སོགས་དང༌། གཏོང་སེམས་སྤེལ་བ་ནི་སྦྱིན་པའི་ཉམས་ལེན་ཡིན་ཏེ། ལམ་རིམ་
ཆེན་མོ་ལས། སྦྱིན་པའི་ཕར་ཕྱིན་གྱི་ཉམས་ལེན་ནི། དངོས་སུ་རྫས་གཞན་ལ་གཏོང་བ་མེད་ཀྱང་གཏོང་
བའི་སེམས་སྒོ་དུ་མ་ནས་བསྐྱེད་ཅིང་ཇེ་འཕེལ་དུ་གཏོང་བའོ། །ཞེས་གསུངས་པའི་ཕྱིར། དེ་ནས་ཚུལ་
ཁྲིམས་ཀྱི་ཉམས་ལེན་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས། མ་སེམས་ཅན་ཐམས་ཅད་ཀྱི་
དོན་དུ་མྱུར་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་
ཕྱིར་དུ་མི་དགེ་བ་བཅུ་ལ་སོགས་པ་ཇི་ལྟར་ཁས་བླངས་པའི་སྡོམ་པ་དང་འགལ་བའི་ཉེས་སྤྱོད་རྣམས་སྤངས་
ནས་དགེ་བ་བཅུ་ལ་གནས་པ་ནི་སྡོམ་པའི་ཚུལ་ཁྲིམས་ཀྱི་གཙོ་བོ་ཡིན་ཏེ། ལུང་རྣམ་འབྱེད་ལས། ངག་
རྣམས་བསྲུང་ཞིང་ཡིད་ཀྱིས་རབ་བསྡམས་ཏེ། །ལུས་ཀྱིས་མི་དགེ་བ་དག་མི་བྱེད་ཅིང་། །ལས་ལམ་གསུམ་
པོ་འདི་དག་རབ་སྦྱངས་ན། །དྲང་སྲོང་གསུང་བའི་ལམ་ནི་འཐོབ་པར་འགྱུར། །ཞེས་གསུངས་པའི་ཕྱིར།
གཞན་ཡང་སྦྱིན་སོགས་ཕ་རོལ་ཏུ་ཕྱིན་པ་དྲུག་དང་། ཚུལ་ཁྲིམས་ལ་སོགས་པའི་དགེ་བ་རྣམ་པར་དག་
པར་རང་རྒྱུད་ལ་མ་སྐྱེས་པ་སྐྱེད། སྐྱེས་པ་རྣམས་གོང་འཕེལ་དུ་བྱས་ཏེ། སེམས་ཅན་ཐམས་ཅད་ཀྱང་
ཚུལ་ཁྲིམས་ལ་སོགས་པའི་དགེ་བ་རྣམ་པར་དག་པ་ལ་སྦྱར་ནས་སྨིན་གྲོལ་གྱི་ལམ་ལ་དགོད་པར་བྱའོ། །དེ་



ལམ་རིམ་དམར་ཁྲིད་མྱུར་ལམ། 371
ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སོགས་དང་། ད་ནས་བཟོད་པའི་ཉམས་ལན་
ནི༑ ༑སྤྱི་བོར་བླ་མ་ལྷ་བསྒོམ་བཞིན་པའི་ངང་ནས་མ་སེམས་ཅན་ཐམས་ཅད་ཀྱི་དོན་དུ་མྱུར་དུ་ཡང་དག་
པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་སེམས་ཅན་
ཐམས་ཅད་དགྲར ལངས་ཀྱང་ཁྲོ་བའི་སེམས་སྐད་ཅིག་ཀྱང་མི་བསྐྱེད་པར་གནོད་ལན་དུ་ཕན་པ་བསྒྲུབས་
ཏེ་རང་གཞན་གྱི་རྒྱུད་ལ་བཟོད་པའི་ཕར་ཕྱིན་ལ་སོགས་པ་སངས་རྒྱས་ཀྱི་ཆོས་རྣམས་ཡོངས་སུ་རྫོགས་པར་
བྱའོ༑ ༑གཞན་ཡང་སྤྱོད་འཇུག་ལས། གསོད་པའི་མི་ཞིག་ལག་བཅད་དེ། །གལ་ཏེ་ཐར་ན་ཅིས་མ་
ལེགས༑ ༑མི་ཡི་སྡུག་བསྔལ་ཙམ་གྱིས་ནི། །དམྱལ་བ་བྲལ་ན་ཅིས་མ་ལེགས། །ཞེས་དང་། གཞན་
ཡང་སྡུག་བསྔལ་ཡོན་ཏན་ནི། །སྐྱོ་བས་དྲེགས་པ་སེལ་བར་བྱེད། །འཁོར་བ་པ་ལ་སྙིང་རྗེ་སྐྱེ། །སྡིག་ལ་
འཛེམ་ཞིང་དགེ་ལ་དགའ། །ཞེས་གསུངས་པ་ལྟར། ཟས་ནོར་དང་གནས་མལ་སོགས་ཀྱིས་ཕོངས་པ་
དང་ན་ཚ་སོགས་མི་འདོད་པའི་སྡུག་བསྔལ་ཐོག་ཏུ་བབ་པའི་ཚེ་སྡུག་བསྔལ་འདི་ལྟར་མྱོང་བ་སྔར་ལས་ངན་
པ་བསོགས་པའི་འབྲས་བུ་ཡིན། འདི་ལ་བརྟེན་ནས་ལས་ངན་མང་པོ་དག་འགྲོ་བས་མི་འདོད་རྒྱུ་མི་འདུག་
ཅིང་ཁྱད་པར་ཆོས་ཕྱིར་སྡུག་བསྔལ་བྱུང་བ་ལ་བཟོད་སྲན་བསྐྱེད་པ་ལ་བརྟེན་ནས་ཐམས་ཅད་མཁྱེན་པའི་
ལམ་ལ་ཉེ་བར་འགྱུར་བས་སྡུག་བསྔལ་འདི་དག་བྱུང་བ་དང་དུ་བླངས་ཏེ་རང་གཞན་གྱི་འཁོར་བ་དང་ངན་
སོང་གི་སྡུག་བསྔལ་རྒྱུན་གཅད་པར་བྱའོ། །གཞན་ཡང་བླང་དོར་གྱི་གནས་དཀར་ནག་གི་ལས་ཀྱི་རྣམ་
པར་སྨིན་པ་དང་། དད་པའི་ཡུལ་དཀོན་མཆོག་གསུམ་གྱི་བྱིན་རླབས་དང་། སངས་རྒྱས་དང་བྱང་ཆུབ་
སེམས་དཔའ་བདག་ཉིད་ཆེན་པོ་རྣམས་ཀྱི་མཐུ་བསམ་གྱིས་མི་ཁྱབ་པ་དང་། མངོན་དུ་བྱ་བའི་ཡུལ་བླ་
ན་མེད་པའི་བྱང་ཆུབ་དང་། འགོག་ལམ་གཉིས་དང་། བདག་མེད་པ་རྣམ་པ་གཉིས་དང་། ཐོས་བསམ་
གྱི་ཡུལ་གསུང་རབ་ཡན་ལག་བཅུ་གཉིས་དང་། བྱང་ཆུབ་སེམས་དཔའི་བསླབ་པའི་གནས་རྣམས་ལ་མོས་
པ་བསྐྱེད་ན་འབྲས་བུ་ཤིན་ཏུ་ཆེ་བས་དེ་ལ་མོས་པར་བྱས་ནས། བླ་ན་མེད་པའི་བྱང་ཆུབ་ཐོབ་པའི་ཕྱིར་
དུ་གསང་རབ་ཡན་ལག་བཅུ་གཉིས་ཀྱི་དོན་བྱང་ཆུབ་སེམས་དཔའི་བསླབ་པའི་གནས་རྣམས་ལ་ཚུལ་བཞིན་



372 ལམ་རིམ་དམར་ཁྲིད་སྒྱུར་ལམ་
དུ་བསླབ་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སོགས་དང་། དེ་
ནས་བརྩོན་འགྲུས་ཐོབ་པའི་ཕྱིར་དུ་གསུང་རབ་ཡན་ལག་བཅུ་གཉིས་ཀྱི་དོན་བྱང་ཆུབ་སེམས་དཔའི་བསླབ་
པའི་གནས་རྣམས་ལ་ཚུལ་བཞིན་དུ་བསླབ་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་
ཏུ་གསོལ་ཞེས་སོགས་དང་། དེ་ནས་བརྩོན་འགྲུས་ཀྱི་ཉམས་ལེན་ནི། སྤྱི་བོར་བླ་མ་ལྷ་བསྒོམ་བཞིན་པའི་
ངང་ནས། མ་སེམས་ཅན་ཐམས་ཅད་ཀྱི་དོན་དུ་མྱུར་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་
རིན་པོ་ཆེ་ཅི་ནས་ཀྱང་ཐོབ་པར་བྱ། །དེའི་ཕྱིར་དུ་མཚན་དཔེ་ལ་སོགས་པ་སངས་རྒྱས་ཀྱི་ཆོས་རེ་རེ་བསྒྲུབ་
པ་དང་། སྦྱིན་པ་ལ་སོགས་པའི་བྱང་ཆུབ་སེམས་དཔའི་ཆོས་རེ་རེ་བསྒྲུབ་པའི་ཕྱིར་དུ། བར་བསྐལ་བརྒྱད་
ཅུ་ལ་བསྐལ་ཆེན་གཅིག །བསྐལ་ཆེན་སྟོང་ཕྲག་གཅིག་ལ་ཞག་གཅིག་ཏུ་བྱས་པའི་ཞག་སུམ་ཅུ་ལ་ཟླ་བ།
དེ་འདྲའི་ཟླ་བ་བཅུ་གཉིས་ལ་ལོར་བྱས་པའི་བསྐལ་ཆེན་གྲངས་མེད་འབུམ་ཕུག་རེ་རེར་མནར་མེད་དུ་གནས་
ནས་སངས་རྒྱས་ཀྱི་གོ་འཕང་བསྒྲུབ་དགོས་ནའང་བརྩོན་པ་མི་འདོར་ཞིང་སྤྲོ་བ་བསྐྱེད། འོ་ན་བདག་གིས་
ཡུན་དེ་ཙམ་དུ་གནས་པའི་གོ་ཆའི་བརྩོན་འགྲུས་རྩོམ་མི་ནུས་སོ་སྙམ་ན། རང་རེས་སྐྱེས་བུ་གསུམ་གྱི་ལམ་
གྱི་རིམ་པ་ལ་འབད་པ་ཆེན་པོས་བློ་སྦྱངས་ཤིང་། བདག་གཞན་བརྗེ་བའི་བློ་ལེགས་པར་འབྱོངས་པ་ན།
རྒྱུ་མི་དགེ་བ་བཅུ་སྤངས་པས་འབྲས་བུ་ལུས་ལ་སྡུག་བསྔལ་མི་འབྱུང་ཞིང་། ཆོས་ཐམས་ཅད་རང་བཞིན་
མེད་པའི་དོན་ལ་མཁས་པས་སེམས་ལ་སྡུག་བསྔལ་མི་འབྱུང་། ལུས་སེམས་དགའ་བདེས་རྒྱས་ན་འཁོར་
བར་ཡུན་རིང་དུ་གནས་ཀྱང་ཞུམ་ཞིང་སྐྱིད་ལུག་པར་མི་འགྱུར་བའི་ཕྱིར་ཏེ། སྤྱོད་འཇུག་ལས། སྡིག་
པ་སྤངས་ཕྱིར་སྡུག་བསྔལ་མེད། །མཁས་པའི་ཕྱིར་ན་མི་དགའ་མེད། །ཅེས་དང༌། བྱང་ཆུབ་སེམས་
ཀྱི་རྟ་ཞོན་ནས། །བདེ་ནས་བདེ་བར་འགྲོ་བ་ལ། །སེམས་ཡོད་སུ་ཞིག་སྒྱིད་ལུག་འགྱུར། །ཞེས་གསུངས་
པའི་ཕྱིར། །གཞན་ཡང་དགེ་བའི་རྩ་བ་ཆེ་ཆུང་གང་བྱས་ཐམས་ཅད་སེམས་ཅན་ལ་གནས་སྐབས་དང་
མཐར་ཐུག་ཏུ་ཕན་བདེ་རྒྱ་ཆེན་འགྲུབ་པའི་དོན་དུ་བསམ་པ་ཐག་པས་བསྡུས་ན་སེམས་ཅན་རེ་རེ་ལ་བརྟེན་
པའི་བསོད་ནམས་དེ་སྙེད་ཐོབ་པར་འགྱུར་ཞིང་། དེའི་སྟེང་སུ་སངས་རྒྱས་བྱང་སེམས་རྣམས་ཀྱིས་བྱིན་



ལམ་རིམ་དམར་ཁྲིད་ཟུར་ལམ། 373
གྱིས་བརླབས་པས་མཐའ་མེད་དུ་འཕེལ་ནས་ཚོགས་གཉིས་བདེ་བླག་ཏུ་རྫོགས་པར་འགྱུར་བས་སྐྱིད་ལུག་
པར་བྱ་མི་དགོས་ཏེ། རིན་ཆེན་འཕྲེང་བ་ལས། དེ་སྐད་བརྗོད་པའི་བསོད་ནམས་གང་། །གལ་ཏེ་དེ་ནི་
གཟུགས་ཅན་གྱུར། །གངྒཱའི་བྱེ་མ་སྙེད་ཀྱི་ནི། །འཇིག་རྟེན་ཁམས་སུ་ཤོང་མི་འགྱུར། །དེ་ནི་བཅོམ་
ལྡན་འདས་ཀྱིས་གསུངས། །གཏུདྷ་ཚིགས་ཀྱང་ནི་འདི་ལ་སྣང་། །སེམས་ཅན་ཁམས་ནི་ཚད་མེད་ལ།
ཕན་འདོད་དེ་ནི་དེ་འདྲའོ། །ཞེས་གསུངས་པའི་ཕྱིར། དེས་ན་ཟབ་པ་དང་རྒྱ་ཆེ་བའི་དགེ་བའི་ཆོས་རང་
རྒྱུད་ལ་སྡུད་པར་བྱེད་ཅིང་། གཞན་ཡང་དགེ་བའི་ལམ་ལ་བཀོད་ནས་བླ་ན་མེད་པའི་བྱང་ཆུབ་ཐོབ་པར་
བྱའོ༑ ༑དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སོགས་དང་། དེ་ནས་བསམ་
གཏན་གྱི་ཉམས་ལེན་ནི། །སྤྱིར་བོར་བླ་མ་ལྷ་བསྒོམ་བཞིན་པའི་ངང་ནས། མ་སེམས་ཅན་ཐམས་ཅད་
ཀྱི་དོན་དུ་མྱུར་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་བྱ། །དེའི་ཕྱིར་
དུ་ངོ་བོའི་སྒོ་ནས་འཇིག་རྟེན་དང་འཇིག་རྟེན་ལས་འདས་པའི་བསམ་གཏན། ཕྱོགས་ཀྱི་སྒོ་ནས་ཞི་གནས་
དང་ལྷག་མཐོང་དང་དེ་གཉིས་ཟུང་དུ་འབྲེལ་བའི་བསམ་གཏན། བྱེད་ལས་ཀྱི་སྒོ་ནས་ཚེ་འདིར་ལུས་སེམས་
བདེ་བར་གནས་པའི་བསམ་གཏན། ཡོན་ཏན་གྱི་རྟེན་བྱེད་པའི་བསམ་གཏན། སེམས་ཅན་གྱི་དོན་བྱེད་
པའི་བསམ་གཏན་ཏེ་རྒྱལ་བའི་སྲས་ཀྱི་བསམ་གཏན་རྣམ་པ་ཐམས་ཅད་པ་ལ་བསླབ་པར་བྱའོ། །དེ་ལྟར་
བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སོགས་དང་། དེ་ནས་ཤེས་རབ་ཀྱི་ཉམས་ལེན་
ནི༑ ༑སྤྱིར་བོར་བླ་མ་ལྷ་བསྒོམ་བཞིན་པའི་ངང་ནས། མ་སེམས་ཅན་ཐམས་ཅད་ཀྱི་དོན་དུ་མྱུར་དུ་ཡང་
དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་གནས་
ལུགས་རིག་པ་དོན་དམ་རྟོགས་པའི་ཤེས་རབ། གནས་ལྔ་རིག་པ་ཀུན་རྫོབ་རྟོགས་པའི་ཤེས་རབ། སེམས་
ཅན་གྱི་དོན་བྱ་ཚུལ་རྟོགས་པའི་ཤེས་རབ་སྟེ་རྒྱལ་བའི་སྲས་ཀྱི་ཤེས་རབ་རྣམ་པ་ཐམས་ཅད་པ་ལ་བསླབ་
པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་སོགས་དང༌། གཉིས་པ་
གཞན་རྒྱུད་སྨིན་པར་བྱེད་པ་བསྡུ་བཞིའི་ཉམས་ལེན་ནི། སྤྱི་བོར་བླ་མ་ལྷ་བསྒོམ་བཞིན་པའི་ངང་ནས། མ་



374
ལམ་རིམ་དམར་ཁྲིད་རྒྱུར་མ།
སེམས་ཅན་ཐམས་ཅད་ཀྱི་དོན་དུ་མྱུར་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་
པར་བྱ། དེའི་ཕྱིར་དུ། མདོ་སྡེ་རྒྱན་ལས། སྦྱིན་མཚུངས་དེ་སྟོན་ལེན་འཇུག་དང་། །བདག་ཉིད་རྗེས་
སུ་འཇུག་རྣམས་ཀྱིས། །སྙན་པར་སྨྲ་དང་དོན་སྤྱོད་དང་། །དོན་མཐུན་ཉིད་དུ་འདོད་པ་ཡིན། །ཞེས་
གསུངས་པ་ལྟར། གདུལ་བྱ་རྣམས་ལ་གང་ལ་གང་དགོས་ཀྱི་ཡོ་བྱད་བྱིན་པས་དྲིན་འོག་ཏུ་བཅུག་ནས་
འཁོར་དུ་བསྡུས་ཏེ་ལོག་པར་སྨྲ་བ་རྣམས་ལུང་རིགས་ཀྱིས་ཚར་བཅད་རྗེས་འཛིན་གྱི་སྒོ་ནས་སྙན་པར་སྨྲ་
བ་དང་། ཆོས་བསྟན་པའི་དོན་ཉམས་སུ་ལེན་པའི་དོན་སྤྱོད་པ་དང་། གཞན་ལ་བསྟན་པ་ལྟར་རང་གིས་
ཀྱང་ཉམས་སུ་ལེན་པའི་དོན་མཐུན་པ་སྟེ་གཞན་དོན་བྱེད་པའི་ཐབས་བཟང་པོ་འདི་རྣམས་ལ་བརྟེན་ནས་
སེམས་ཅན་ཐམས་ཅད་སྨིན་གྲོལ་གྱི་ལམ་ལ་དགོད་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་
བརླབ་ཏ་གསོལ་ཞེས་སོགས་དང་། གསུམ་པ་མཇུག་ཏུ་ཇི་ལྟར་བྱ་བ་ནི་སྔར་བཞིན་ཡིན་ལ། གཉིས་པ་
ཐུན་མཚམས་སུ་ཇི་ལྟར་བྱ་བའི་ཚུལ་ནི། ཐུན་མཚམས་སུ་ཡང་ཟབ་པ་དང་རྒྱ་ཆེ་བའི་རྒྱལ་བའི་སྲས་ཀྱི་
སྤྱོད་པ་རླབས་པོ་ཆེ་རྣམས་སྟོན་པའི་གསུང་རབ་དགོངས་འགྲེལ་དང་བཅས་པ་བལྟ་བ་སོགས་སྔར་བཞིན་
ནོ༑ ༑གཉིས་པ་ཕར་ཕྱིན་ཐ་མ་གཉིས་ལ་བསླབ་ཚུལ་ལ་གཉིས། བསམ་གཏན་གྱི་ངོ་བོ་ཞིག་གནས་ལ་
བསླབ་ཚུལ་དང་། ཤེས་རབ་ཀྱི་ངོ་བོ་ལྷག་མཐོང་ལ་བསླབ་ཚུལ་ལོ། །དང་པོ་ལ་གཉིས། ཐུན་གྱི་ངོ་བོ་
ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་པོ་ལ་སྦྱོར་དངོས་མཇུག་གསུམ་
ལས༑ ༑དང་པོ་སྦྱོར་བ་ནི། སྔོན་འགྲོའི་རིམ་པ་སྤྱི་དང་ཁྱད་པར་སྐྱེས་བུ་ཆུང་འབྲིང་གི་བསམ་པ་སྦྱོང་
བ་དང་༑ ༑གཞན་ཡང་མདོ་སྡེ་རྒྱན་ལས། བློ་ལྡན་གང་དུ་བསྒྲུབ་པའི་ཡུལ། །ལེགས་པར་རྙེད་དང་
གནས་བཟང་དང་། ས་བཟང་བ་དང་གྲོགས་བཟང་དང་། །རྣལ་འབྱོར་བདེ་བའི་ཡོ་བྱད་ལྡན། །ཞེས་
གསུངས་པ་ལྟར། ས་བཟང་ཞིང་གྲོགས་བཟང་བའི་ཡིད་དང་མཐུན་པའི་གནས་སུ་ཚུལ་ཁྲིམས་རྣམ་པར་
དག་པ་ལ་གནས་ནས་སྐྱེ་བོ་མང་པོ་དང་འགྲོགས་འདྲིས་ཧ་ཅང་ཆེ་བ་དང༌། འདོད་པ་ལ་འདུན་པའི་རྣམ་
རྟོག་རགས་པ་རྣམས་སྤངས་ཏེ་འདོད་ཆུང་ཆོག་ཤེས་ལ་གནས་ནས་སྟན་བདེ་བ་ལུས་དྲང་པོར་བསྲང་། རྐང་



ལམ་རིམ་དམར་ཁྲིད་རྒྱུར་ལམ། 375
པ་རྡོ་རྗེ་སྐྱིལ་ཀྲུང་། ལག་པ་གཉིས་མཉམ་གཞག་གི་ཕྱག་རྒྱ་དང་བཅས་རླུང་ཆམ་ལ་འབེབས་པ་སོགས་
ཞི་གནས་སྒྲུབ་པའི་རྒྱུ་ཚོགས་བསྟེན་པ་སྔོན་དུ་བཏང་ནས། གཉིས་པ་དངོས་གཞི་ལ་ཞི་གནས་སྒྲུབ་པའི་
དམིགས་རྟེན་དུ་མ་ཞིག་གསུངས་ཀྱང་། གཙོ་བོར་སངས་རྒྱས་རྗེས་སུ་དྲན་པའི་མཆོག་ཏུ་འགྱུར་བ་དང་།
སྔགས་ཀྱི་ལྷའི་རྣལ་འབྱོར་སྒོམ་པའི་སྣོད་རུང་དུ་འགྱུར་བ་སོགས་དགོས་པ་དུ་མ་ཡོད་པས་ལྷའི་སྐུ་ལ་དམིགས་
པ་ལེགས་ལ། དེའི་ཚུལ་ནི་སྤྱི་བོའི་བླ་མ་ལྷའི་ཐུགས་ཀ་ནས་འོད་ཟེར་སྡོམ་གྱི་བ་ཐག་ལྟ་བུའི་སྣེ་མོར་སྣ་
ཚོགས་པད་ཟླ་ཉི་མའི་དཀྱིལ་འཁོར་གྱི་གདན་ལ་རྒྱལ་བ་ཤཱཀྱ་ཐུབ་པ་སྐུ་མདོག་གསེར་བཙོ་མ་ཞེས་པ་ནས།
རྡོ་རྗེ་སྐྱིལ་ཀྲུང་གིས་བཞུགས་པ་ནམ་མཁའི་འཇའ་ཚོན་ལྟ་བུ་སྣང་ལ་རང་བཞིན་མེད་པ་ལ་སེམས་རྩེ་གཅིག་
ཏུ་དམིགས་ནས་སྒོམ། དེའི་ཚེ་སེར་པོ་སྒོམ་འདོད་པ་ལ་དམར་པོ་སོགས་འཆར་བ་དང་། བཞུགས་པའི་
རྣམ་པ་སྒོམ་འདོད་པ་ལ་བཞེངས་པའི་རྣམ་པ་འཆར་བ་དང་། གཅིག་སྒོམ་འདོད་པ་ལ་དུ་མ་འཆོར་བ་སོགས་
བྱུང་ན། དེ་དག་གི་རྗེས་སུ་མི་འབྲང་བར་རྩ་བའི་དམིགས་རྟེན་ལ་སེམས་རྩེ་གཅིག་ཏུ་དམིགས་ནས་སྒོམ།
དེ་ཡང་དང་པོ་ནས་དྭངས་གསལ་འོད་ཀྱི་རང་བཞིན་ཅན་གྱི་གསལ་པོ་རང་བཞིན་ཅན་གྱི་གསལ་པོ་རང་
མ་བྱུང་ཡང་། སྐུའི་དོན་སྤྱི་ཆ་ཕྱེད་ཙམ་གསལ་བ་ལ་རྩེ་གཅིག་ཏུ་དམིགས་ནས་སྒོམ། དེ་ཡང་ཐུན་འདི་
ཙམ་གྱི་བར་ལ་བྱིང་རྒོད་གཏན་ནས་མ་བྱུང་བ་བྱེད་ཅིང་། གལ་ཏེ་བྱུང་ན་དེ་མ་ཐག་ཏུ་སྤོང་སྙམ་པའི་འདུན་
པ་དྲག་པོ་བཏང་ནས་སེམས་དམིགས་རྟེན་ལ་རྩེ་གཅིག་ཏུ་གཏད་པ་དེ་ཉིད་བློའི་ཡུལ་དུ་མ་བརྗེད་པར་དྲན་
ཙམ་བྱས་ནས་བློ་དེའི་རྒྱུན་སྐྱོང་བ་ནི་ལས་དང་པོ་པས་སེམས་གནས་སྒྲུབ་པའི་ཐབས་དམ་པའོ། །དེ་བཞིན་
གཤེགས་པའི་སྐུ་རྒྱ་སྲན་ཙམ་ལ་སེམས་མ་ཟིན་ན་ཚོན་གང་ཙམ་དང་། དེ་ལ་སེམས་མ་ཟིན་ན་འཁྱིད་གང་
ཙམ་ལ་སེམས་འཛིན། དེ་ཡང་རེ་ཤིག་དབུ་དང་ཕྱག་གཉིས་དང༌། ཞབས་གཉིས་དང་། སྐུའི་ལྟོ་བ་ལ་
སོགས་པའི་དོན་སྤྱི་ཆ་ཕྱེད་ཙམ་ཤར་བ་ལ་ཆོག་ཤེས་བྱས་ནས་སེམས་འཛིན། དེ་ལ་སེམས་ཟིན་པ་ན་རེས་
འགའ་དབུའི་གཙུག་ཏོར་ནས་རིམ་གྱིས་མར་གསལ་བཏབ། རེས་འགའ་གདན་པད་ཟླ་ནས་རིམ་གྱིས་
ཡར་གསལ་བཏབ་སྟེ། བློ་གྲིམས་ལྷོད་རན་པར་བྱས་ནས་དམིགས་རྟེན་གསལ་སིང་ངེ་བར་ངེས་པའི་དང་



376 ལམ་རིམ་དམར་ཁྲིད་མྱུར་ལམ།
ལ་རྩེ་གཅིག་ཏུ་འཇོག་པ་གལ་ཆེ་སྟེ། དེ་ལྟ་མིན་པ་གོང་མ་འགའ་ཞིག་ས་ར་ཧས། འཇུར་བུས་བཅིངས་
པའི་སེམས་ཉིད་ནི། །གློད་ན་གྲོལ་བར་ཐེ་ཚོམ་མེད། །ཅེས་གསུངས་པ་ལ་བརྟེན་ནས། ཧ་ཅང་གློད་
དྲགས་པས་བྱིང་བ་ཕྲ་མོ་ཞུགས་པ་མི་རིག །ཕྱི་མ་འགའ་ཞིག་རྗེ་བདག་ཉིད་ཆེན་པོས་དྲན་པ་ངར་ལྡན་
དང་འཛིན་སྟངས་ཤུགས་ཅན་བསྐྱེད་གསུངས་པ་ལ་བརྟེན་ནས་ཧ་ཅང་བསྒྲིམས་དྲགས་པས་གནས་ཆ་མི་
རྙེད་པ་ཡིན་ཏེ། སློབ་དཔོན་ཙནྡྲ་གོ་མིས། བརྩོན་པ་བསྟེན་ན་རྒོད་པ་འབྱུང་འགྱུར་ཞིང་། །དེ་སྤངས་ན་
ནི་ཞུམ་པ་སྐྱེ་བར་འགྱུར། །འདི་ཡི་རིགས་པར་མཉམ་འཇུག་རྙེད་དཀའ་ན། །འདི་ཡིས་སེམས་དཀྲུགས་
པས་ནི་ཅི་ཞིག་བགྱི། །ཞེས་གསུངས་པའི་ཕྱིར། ཡང་གང་ཟག་གི་རིགས་འགའ་ཞིག་ལྷ་སྐུ་སོགས་ཀྱི་
དམིགས་རྟེན་ལ་སེམས་ལ་དམིགས་ནས་བསྒོམས་ན་འཆར་སླ་བས་དེའི་ཚུལ་ནི་བཟང་པོ་ཡོང་ལ་རེ་བ་དང་།
ངན་པ་བྱུང་གིས་དོགས་པའི་རྟོག་དཔྱོད་ཐམས་ཅད་སྤངས་ནས། སེམས་ལ་བཅོས་བཟོ་གང་ཡང་མ་བྱས་
པར་དྲན་པ་གསལ་སིང་ངེ་བ་ཞིག་བསྐྱེད་ལ་དེ་ལ་སེམས་བཟུང་ནས་སེམས་དམིགས་རྟེན་ལ་གཏང་ངོ་སྙམ་
པ་ཞིག་བྱས་ཏེ། དྲན་པ་རང་གི་ངོ་བོ་མ་གཏོགས་ཡུལ་གཞན་གང་ལ་ཡང་གསར་དུ་མི་རྟོག་པར་དྲན་པ་
ང་གི་ངོ་བོ་ལ་གསལ་སིང་ངེ་འཇོག །ཡུལ་གཞན་གྱི་རྣམ་རྟོག་ཤར་ན་བོད་རྦད་བཅད་ནས་སྔར་གྱི་དམིགས་
རྟེན་གྱི་སྟེང་དུ་དྲན་པ་གཅིག་ཐོག་ཏུ་གཅིག་བསྣན་ནས་འཇོག་པ་ནི། ཡང་ན་རལ་སྐོར་མཁན་བཞིན་དུ།
།རྣམ་རྟོག་ཅི་སྐྱེས་རྦད་རྦད་གཅོད། །བཅད་མཐར་གནས་པ་དེ་ཡི་ཚེ། །དྲན་པ་མ་ཤོར་ལྷོད་ཀྱིས་གློད།
།ཧྲིམ་གྱིས་བསྒྲིམས་ལ་ལྷོད་ཀྱིས་གློད། །སེམས་ཀྱི་འཇོག་ས་དེ་ན་གདའ། །ཞེས་གསུངས་པའི་དགོངས་
པ་ཡིན། འདི་ལྟ་བུ་ལས་དང་པོ་པས་སེམས་གནས་སྒྲུབ་སླ་བའི་ཐབས་དང་། སེམས་ཀྱི་ཀུན་རྫོབ་ཀྱི་གནས་
ལུགས་ངོ་སྤྲོད་པ་ཡིན་གྱི་སེམས་ཀྱི་གནས་ལུགས་མཐར་ཐུག་ངོ་སྤྲོད་ཚུལ་མ་ཡིན་ཏེ། དང་པོའི་ལས་ཅན་
སེམས་གནས་པ། །སྒྲུབ་པའི་རྨད་བྱུང་ཐབས་མཁས་དང༌། །སེམས་ཀྱི་ཀུན་རྫོབ་ཀྱི་གནས་ལུགས་ངོ་
སྤྲོད་ཚུལ། །ཡིན་ཞེས་ཆོས་ཀྱི་རྒྱལ་མཚན་སྨྲ། །ཞེས་གསུངས་པའི་ཕྱིར། དེས་ན་སེམས་ལ་དམིགས་
ནས་སྒོམ་ཚུལ་འདི་ཉིད་ལམ་རིམ་ནས་ཀྱང་གསུངས་ཤིང་། དྲན་ཤེས་སྣ་རེ་བསྟེན་པའི་ཚུལ་ལ་མཁས་



ལམ་རིམ་དམར་ཁྲིད་མྱུར་ལམ། 377
པ་ཉིད་ཏིང་ངེ་འཛིན་ཇི་འདྲ་ཞིག་སྒྲུབ་ཀྱང་གཙོ་བོ་དམ་པ་ཡིནཏེ། ལམ་རིམ་ཆུང་བ་ལས། ལྷ་སྐུ་སོགས་
ཀྱི་དམིགས་རྟེན་གཞན་མི་འཇོག་པར་སེམས་མི་རྟོག་པ་ཙམ་སྐྱོང་བས་ཀྱང་། སེམས་ཡུལ་གང་ལ་ཡང་
མི་རྟོག་པར་གཞག་པར་བྱའོ་ཞེས་དྲན་ནས། དེ་ནས་སེམས་མི་འཕྲོ་བ་ལ་མ་ཡེངས་པར་བྱ་ལ། མ་ཡེངས་
པ་ཡང་དམིགས་པ་མ་བརྗེད་པའི་དྲན་པ་དང་དོན་གཅིག་པས་དྲན་པའི་སྐྱོང་ཚུལ་ལས་མ་འདས་པས་དེ་ལྟར་
སྒོམ་པ་དེས་ཀྱང་ངེས་ཤེས་ཀྱི་ཤུགས་ཐོན་པའི་དྲན་པ་བསྟེན་ནོ། །ཞེས་གསུངས་པའི་ཕྱིར། འོ་ན་དྲན་
པའི་ངོ་བོ་གང་ཡིན་སྙམ་ན་དམིགས་རྟེན་གང་ཡིན་དེ་ཉིད་མ་བརྗེད་པར་རང་གི་སེམས་དམིགས་རྟེན་དང་
འདྲིས་པར་བྱེད་པའམ་འབྱོར་བར་བྱེད་པ་ཡིན་ཏེ། མངོན་པ་ཀུན་བཏུས་ལས། དྲན་པ་གང་ཞེ་ན་འདྲིས་
པའི་དངོས་པོ་ལ་སེམས་ཀྱིས་བརྗེད་པ་མེད་པ་སྟེ་རྣམ་པར་མི་གཡེང་བའི་ལས་ཅན་ནོ། །ཞེས་གསུངས་
པའི་ཕྱིར། མདོར་ན་ཏིང་ངེ་འཛིན་རྣམ་པར་དག་པ་ཞིག་སྒོམ་ན། ཉེས་པ་ལྔ་སྤོང་འདུ་བྱེད་བརྒྱད། །བསྟེན་
པའི་རྒྱུ་ལས་བྱུང་བའོ། །ཞེས་གསུངས་པ་ལྟར་འདིའི་ཉེས་པ་ལྔ་ནི། ལེ་ལོ་དང་གདམས་ངག་བརྗེད་པ་
དང་༑ ༑བྱིང་རྒོད་གཉིས་གཅིག་ཏུ་བྱས་པ་དང་། འདུ་མི་བྱེད་པ་དང་། འདུ་བྱེད་པ་རྣམས་ཡིན་ཏེ།
དབུས་མཐའ་ལས། ལེ་ལོ་དང་ནི་གདམས་ངག་རྣམས། །བརྗེད་དང་བྱིང་དང་རྒོད་པ་དང་། །འདུ་མི་
བྱེད་དང་འདུ་བྱེད་དེ། །འདི་དག་ཉེས་པ་ལྔར་འདོད་དོ། །ཞེས་གསུངས་པའི་ཕྱིར། དེ་ཡང་ཉེས་པ་ལྔ་
སྤོང་བའི་བགཉེན་པོ་འདུ་བྱེད་བརྒྱད་བསྟེན་པའི་སྒོ་ནས་བསྒྲུབ་དགོས་ཏེ། དེ་ཡང་ཏིང་ངེ་འཛིན་ལ་སྦྱོར་བའི་
ཚེ་ལེ་ལོ་ཉེས་པ་ཡིན་པས་དེའི་གཉེན་པོ་བཞི་སྟེ་ཏིང་ངེ་འཛིན་གྱི་ཡོན་ཏན་མཐོང་བའི་དད་པ་དང་། ཏིང་
ངེ་འཛིན་ལ་དོན་གཉེར་གྱི་འདུན་པ་དང་། ཏིང་ངེ་འཛིན་ལ་རྩོལ་བའི་བརྩོན་འགྲུས་དང་། རྩོལ་བའི་འབྲས་
བུ་ཤིན་སྦྱངས་སོ། །ཏིང་ངེ་འཛིན་ལ་བརྩོན་པའི་ཚེ་གདམས་ངག་བརྗེད་པ་ཉེས་པ་ཡིན་པས་དེའི་གཉེན་
པོ་དྲན་པ་སྟེ། དྲན་པ་ཡང་དམིགས་རྟེན་མ་བརྗེད་པ་གཅིག་པུས་མི་ཆོག་གིས། སེམས་དམིགས་རྟེན་ལ་
རྩེ་གཅིག་ཏུ་དམིགས་ནས་རིག་པ་ངར་ལྡན་དུ་བྱས་པའི་ཤེས་དམ་སྤྲིང་ངེ་བ་དང་ལྡན་པའོ། །ཏིང་ངེ་འཛིན་
ལ་མཉམ་པར་བཞག་པའི་ཚེ་བྱིང་རྒོད་གཉིས་ཉེས་པ་ཡིན་པས་དེའི་གཉེན་པོར་ཤེས་བཞིན་ཏེ་ཤེས་བཞིན་



378 ལམ་རིམ་དམར་ཁྲིད་རྒྱུན་ལམ།
གྱིས་བྱིང་རྒོད་འབྱུང་མི་འབྱུང་ལེགས་པར་བརྟགས་པས། བློ་རབ་ཀྱིས་བྱིང་རྒོད་འབྱུང་བར་རྩོམ་པ་ན་
ཤེས་ནས་སྤོང་ནུས། འབྲིང་གིས་བྱུང་མ་ཐག་པ་དང་། ཐ་མས་ཀྱང་བྱིང་རྒོད་བྱུང་ནས་རིང་པོ་མ་ལོན་
པར་ཤེས་ནས་སྤོང་དགོས། །འོ་ན་རྨུགས་པ་དང་བྱིང་རྒོད་གཉིས་ཀྱི་ཁྱད་པར་ཇི་ལྟ་བུ་ཞེ་ན། དམིགས་
རྟེན་མི་གསལ་བའི་ལུས་སེམས་ལྕི་བའི་རྣམ་པ་ཅན་ནི་རྨུགས་པ་ཡིན་ལ། རྨུགས་པ་ཡིན་ན་གཏི་མུག་གི་
ཆར་གཏོགས་ཡིན་པས་ཁྱབ། སེམས་ལ་མུན་པ་བབས་པ་ལྟ་བུ་དང་། སེམས་དམིགས་རྟེན་ལས་གཞན་
དུ་མི་འཕྲོ་ཡང་། དྭངས་ཆ་དང་གསལ་ཆ་མང་བའི་དྲན་པའི་ཤུགས་ཞན་དུ་སོང་བ་ནི་བྱིང་བ་རགས་པ་
དང་༑ ༑དྭངས་ཆ་དང་གསལ་སྣང་ཡོད་ཀྱང་དམིགས་རྟེན་ངེས་པའི་ངེས་ཤེས་དམ་སྒྲིང་ངེ་བ་ལས་ཅུང་
ཟད་ཞན་དུ་སོང་བ་ནི་བྱིང་བ་ཕྲ་མོ་ཡིན་ལ། དེ་དག་གི་གཉེན་པོར་དཀོན་མཆོག་གསུམ་གྱི་ཡོན་ཏན་དྲན་
པ་དང༌། སྣང་བའི་མཚན་མ་ཡིད་ལ་བྱེད་པ་དང་། རླུང་སེམས་ནམ་མཁའ་དང་བསྲེ་བའི་གདམས་ངག་
རྣམས་བྱའོ། །རླུང་སེམས་ནམ་མཁའ་དང་བསྲེ་བའི་གདམས་ངག་ནི། རང་གི་ལྟེ་བའི་ཐད་དུ་ཐིག་ལེ་
དཀར་དམར་ཅོག་སྒོང་ཙམ་ཞིག་ཡོད་པ་དེ་སྤྱི་བོ་ནས་རྒྱངས་ཀྱིས་ཐོན་ནས་ནམ་མཁའ་སྟོང་པ་དང་དབྱེར་
མེད་དུ་གྱུར་པ་ལ་རྩེ་གཅིག་ཏུ་མཉམ་པར་འཇོག་པ་ནམ་མཁའ་སྒོ་འབྱེད་ཀྱི་དབྱིངས་རིག་བསྲེ་བ་དང་འདྲ་
གསུང་༑ ༑སེམས་དམིགས་རྟེན་ལ་གཡོ་མེད་དུ་མི་གནས་པར་ཅུང་ཟད་འཕྲོ་བ་ནི་རྒོད་པ་ཕྲ་མོ་ཡིན། དེའི་
གཉེན་པོར་དྲན་ཤེས་བསྟེན་ནས་བསྒོམ་པར་བྱའོ། །དྲན་ཤེས་བསྟེན་ཀྱང་མི་གནས་པར་ཆགས་ཡུལ་རྣམས་
ལ་སེམས་འཕྲོ་བ་ནི་རྒོད་པ་རགས་པ་ཡིན་ལ། དེའི་གཉེན་པོར་མི་རྟག་པ་དང་། ངན་སོང་གསུམ་དང་
འཁོར་བའི་སྡུག་བསྔལ་སྒོམ་པ་དང་རྒོད་པ་བཙན་ཐབས་སུ་གཅོད་པའི་གདམས་ངག་བྱའོ། །རྒོད་པ་བཙན་
ཐབས་སུ་གཅོད་པའི་གདམས་ངག་ནི། དབུགས་ཕྱི་ནང་དུ་རྒྱུ་བ་ཁུག་པ་རེ་ལ་དབུགས་རེར་བྱས་པའི་ལྔ་
ཙམ་གྱི་བར་དུ་མ་ཡེངས་པར་སྒོམ། དེ་ནས་བཅུ་ཙམ་དང་། བཅོ་ལྔ་ཙམ་དང་། ཉི་ཤུ་རྩ་ལྔ་ཙམ་དང་
རིམ་གྱིས་ཇེ་རིང་དུ་བཏང་ནས་མ་ཡེངས་པར་སྒོམ་པའམ། ཡང་ན་སྟེང་རླུང་དཀར་པོ་སྣ་བུག་གཉིས་
ནས་དྲངས་ཏེ་མར་མནན། ཐུར་སེལ་སེར་པོར་གྱེན་དུ་དྲངས་ཏེ་ལྟེ་བར་ཁ་སྦྱོར་བུམ་པ་ཅན་གྱི་ཚུལ་དུ་



ལམ་རིམ་དམར་ཁྲིད་སྒྱུར་ལམ། 379
སྒོམ་པ་ཡིན་གསུང་། བྱིང་རྒོད་གཉིས་བྱུང་བའི་ཚེ་འདུ་མི་བྱེད་པ་ཉེས་པ་ཡིན་པས། དེའི་གཉེན་པོར་
བྱིང་རྒོད་བྱུང་མ་ཐག་ཏུ་རིག་པར་བྱས་ནས་སྤོང་། དེ་ཡང་སེམས་དམིགས་རྟེན་ལ་ཆེས་ཆེར་བསྒྲིམས་
པའི་རིག་པ་ངར་ལྡན་དུ་བྱས་པའི་གསལ་ཆ་ཡོད་ཀྱང་རྒོད་ཤས་ཆེ་བས་གནས་ཆ་རྙེད་དཀའ་ལ་ཚེར་མ་
བསྒྲིམས་པར་ཅུང་ཟད་གློད་ན་གནས་ཆ་ཡོད་ཀྱང་བྱིང་ཤས་ཆེ་བས་གསལ་ཆ་རྙེད་དཀའ་བས། དེས་ན་
རང་ཉམས་ལ་དཔགས་ཏེ་རིག་པ་འཕང་འདི་ཙམ་ཞིག་བསྟོད་ན་རྒོད་པ་སྐྱེ་བར་འདུག་སྙམ་པ་ལས་ཅུང་
ཟད་གློད། རིག་པ་འཕང་འདི་ཙམ་ཞིག་གློད་ན་བྱིང་བ་སྐྱེ་བར་འདུག་སྙམ་པ་ལས་ཅུ་ཟད་འཕང་བསྟོད་
དེ་རན་པར་བྱས། དེ་གཉིས་ཀྱི་མཚམས་སུ་འཕྲོ་རྒོད་ལས་སེམས་བསླན་ཏེ་གནས་ཆ་འཚོལ། གནས་
ཆ་ནམ་བྱུང་རེས་ཀྱིས་བྱིང་ཟོན་བྱས་ནས་རིག་པ་ངར་དང་ལྡན་པའི་གསལ་ཆ་འདོན། དེ་གཉིས་རེས་
མོས་སུ་བྱས་ནས་བསྐྱངས་པས་ཏིང་ངེ་འཛིན་སྐྱོན་མེད་འགྲུབ་ཀྱི་ངེས་ཤེས་ཀྱི་འཛིན་སྟངས་ངར་ལྡན་དུ་
བྱས་པའི་གསལ་ཆ་མེད་པའི་དྭངས་པ་ཙམ་ལ་ཡིད་བརྟན་མི་བྱའོ། །དེ་ལྟར་བྱིང་རྒོད་ཕྲ་མོ་ཡང་ཆོད་ནས་
སེམས་ཏིང་ངེ་འཛིན་ལ་རྒྱུན་ཆགས་སུ་འཇུག་པའི་ཚེ་འདུ་བྱེད་པ་ཉེས་པ་ཡིན་པས་དེའི་གཉེན་པོར་འདུ་མི་
བྱེད་པར་བཏང་སྙོམས་སུ་གློད་ནས་འཇོག་པའོ། །དེ་ལྟ་བུའི་ཚུལ་གྱིས་ལེགས་པར་བསྐྱངས་པས་སེམས་
གནས་པ་དགུ་རིམ་གྱིས་ཐོབ་ནས་ལུས་སེམས་ཤིན་སྦྱངས་དང་བཅས་པའི་ཞི་གནས་འགྲུབ་པར་འགྱུར་རོ།
གསུམ་པ་མཇུག་ཏུ་ཇི་ལྟར་བྱ་བའི་ཚུལ་ནི་སྔར་བཞིན་ཡིན། གཉིས་པ་ཐུན་མཚམས་སུ་ཇི་ལྟར་བྱ་བའི་
ཚུལ་ནི། ཐུན་མཚམས་སུ་ཡང་ཞི་གནས་ཀྱི་རྣམ་གཞག་སྟོན་པའི་གསུང་རབ་དགོངས་འགྲེལ་དང་བཅས་
པ་ལ་བལྟ་བ་སོགས་སྔར་བཞིན་ནོ། །གཉིས་པ་ཤེས་རབ་ཀྱི་ངོ་བོ་ལྷག་མཐོང་ལ་བསླབ་ཚུལ་ལ་གཉིས། ཐུན་
གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་པོ་ལ། སྦྱོར་དངོས་
མཇུག་གསུམ་ལས། དང་པོ་སྦྱོར་བ་ནི། ཞི་གནས་ཀྱི་སྐབས་སུ་བཤད་པ་དང་འདྲ་ལ། ཁྱད་པར་དགེ་
བའི་བཤེས་གཉེན་མཁས་པ་ཚུལ་བཞིན་དུ་བསྟེན་པ་ལས་ལྷག་མཐོང་གི་གདམས་ངག་ཉན་པ་དང་བླ་མ་དང་
ལྷག་པའི་ལྷ་དབྱེར་མེད་དུ་བྱས་ནས་གདུང་ཤུགས་དྲག་པོས་གསོལ་བ་འདེབས་པ་དང་བསག་སྦྱང་ལ་འབད་



380 ལམ་རིམ་དམར་ཁྲིད་རྒྱུར་ལམ།
པ་སོགས་གསུམ་སྒྲིལ་དུ་བྱེད་པ་ནི་ལྟ་བ་རྟོགས་པའི་སྔོན་འགྲོ་མེད་མི་རུང་ལྟ་བུ་ཡིན་ནོ། །གཉིས་པ་དངོས་
གཞི་ལ་གཉིས། གང་ཟག་གི་བདག་མེད་གཏན་ལ་ཕབ་ནས་སྒོམ་ཚུལ་དང་། ཆོས་ཀྱི་བདག་མེད་གཏན་
ལ་ཕབ་ནས་སྒོམ་ཚུལ་ལོ། །དང་པོ་ནི། རྒྱལ་བའི་གསུང་རབ་ལས། བདག་མེད་གཏན་ལ་འབེབས་པའི་
རིགས་པའི་རྣམ་གྲངས་དུ་མ་ཞིག་གསུངས་ཀྱང་ལས་དང་པོ་པ་རྣམས་ཀྱིས་གནད་བཞིའི་སྒོ་ནས་གཏན་ལ་
ཕབ་ན་འཆར་སླ་བས། དེའི་ཚུལ་ནི་རང་ཅག་རྣམས་གཉིད་འཐུག་པོ་ལོག་བཞིན་པའི་གནས་སྐབས་ཚུན་
ཆད་དུ་ང་སྙམ་དུ་སྙིང་གི་དཀྱིལ་དུ་དམ་སྒྲིང་སྒྲིང་བློས་འཛིན་པ་ནི་ངར་འཛིན་ལྷན་སྐྱེས་ཡིན་ལ། དེ་ཡང་
རང་གིས་ཉེས་པ་དེ་ལྟ་བུ་མ་བྱས་པ་ལ་གཞན་ཞིག་གིས་ཁྱོད་ཀྱིས་ཉེས་པ་འདི་དང་འདི་ལྟ་བུ་བྱས་སོ་ཞེས་
བསྙོན་བཙུགས་པ་ན། ངས་ཉེས་པ་དེ་ལྟ་བུ་མ་བྱས་པ་ལ་བསྙོན་འདི་འདྲ་འཛུགས་པ་ཞེས་པ་ང་སྙམ་དུ་
སྙིང་གི་དཀྱིལ་དུ་དམ་སྒྲིང་སྒྲིང་འཆར་བའི་ཚེ་ངར་འཛིན་ལྷན་སྐྱེས་ཀྱི་ངའི་འཛིན་ཚུལ་གསལ་བར་ཡོད།
ལ༑ ༑དེའི་དུས་སུ་ཤེས་པའི་ཆ་ཤས་ཕྲ་མོ་ཞིག་གིས་བློ་དེས་ང་གང་དུ་བཟུང་། ཚུལ་ཇི་ལྟར་བཟུང་བརྟག་
པར་བྱའོ། །དེ་ཡང་བློ་ཕྱི་མ་དེ་ཤུགས་ཆེས་ན་བློ་སྔ་མ་དེ་ཡལ་ནས་སྟོང་སང་ཞིག་མ་གཏོགས་གང་ཡང་
མི་ཡོང་བས་ཤེས་པ་བྱིངས། ངའོ་སྙམ་པའི་བློའི་ངོ་བོར་བྲེང་ཆགས་སུ་བསྐྱེད་ནས་ཤེས་པའི་ཆ་ཤས་ཕྲ་
མོ་ཞིག་གིས་བརྟག་དགོས་སོ། །དེ་ལྟར་བརྟགས་པའི་ཚེ་ངར་འཛིན་ལྷན་སྐྱེས་ཀྱིས་ང་གང་དུ་བཟུང་བའི་
གནས་ནི། རང་གི་ཕུང་པོ་ལྔ་དང་ལུས་སེམས་གཉིས་ལས་དོན་གཞན་དུ་མ་ཡིན་ཞིང་ཕུང་པོ་ལྔ་རེ་རེ་བ་
དང་ལུས་སེམས་གཉིས་རེ་རེ་བའི་སྟེང་དུའང་མ་ཡིན་ཀྱང་ཕུང་པོ་ལྔ་ཚོགས་ཙམ་པ་དང་ལུས་སེམས་གཉིས་
ཚོགས་ཙམ་པ་བམ་མེ་བ་དེའི་སྟེང་དུ་རྟོག་པས་བཏགས་པ་ཙམ་མ་ཡིན་པར་དང་པོ་ནས་ཚུགས་ཐུབ་ཏུ་གྲུབ་
པའི་ང་ཞིག་ཡོད་པར་འཛིན་པ་ནི་ངར་འཛིན་ལྷན་སྐྱེས་ཀྱི་ངའི་འཛིན་ཚུལ་ཡིན་ལ། དེའི་འཛིན་སྟངས་
ཀྱི་ཡུལ་གྱི་ང་དེ་འགོག་རྒྱུའི་དགག་བྱ་ཡིན་པས་གཞན་གྱིས་བཤད་པའི་གོ་བ་དང་ཚིག་སྤྱི་ཙམ་མ་ཡིན་པར་
རང་གི་རྒྱུད་སྟེང་དུ་རྗེན་ཆེར་གྱིས་ངེས་པར་བྱ་སྟེ་དེ་ནི་གནད་དང་པོ་དགག་བྱའི་སྣང་ཚུལ་ངེས་པའི་གནད་
ཡིན་ནོ། །གཉིས་པ་ཁྱབ་པ་ངེས་པའི་གནད་ནི། ངའོ་སྙམ་དུ་སྙིང་གི་དཀྱིལ་དུ་དམ་སྒྲིང་སྒྲིང་འཛིན་པའི་



ལམ་རིམ་དམར་ཁྲིད་སྒྱུར་ལམ་ 381
བློ་དེས་བཟུང་བ་ལྟར་གྱི་ངདེ་རང་གི་ཕུང་པོ་ལྔའི་སྟེང་ན་ཡོད་ན་རང་གི་ཕུང་པོ་ལྔ་དང་གཅིག་ཏུ་ཡོད་དམ་
ཐ་དད་དུ་ཡོད། ཡོད་ཚུལ་དེ་གཉིས་ལས་གཞན་པའི་ཡོད་ཚུལ་ཕུང་སུམ་པ་གཏན་མི་སྲིད་དེ། ཆོས་གང་
དང་གང་ཡིན་ཀྱང་ཡང་ན་གཅིག་གི་རྣམ་པར་ཡོད་དགོས་ཡང་ན་དུ་མའི་རྣམ་པར་ཡོད་དགོས། ཡོད་ཚུལ་
དེ་གཉིས་ལས་གཞན་པའི་ཡོད་ཚུལ་ཕུང་གསུམ་པ་གཏན་མི་སྲིད་སྙམ་དུ་ཐག་གཅད་པར་བྱའོ། །གསུམ་
པ་བདེན་པའི་གཅིག་བྲལ་ངེས་པའི་གནད་ནི། དེ་ལྟར་བཟུང་བའི་ང་དེ་ཕུང་པོ་ལྔ་དང་གཅིག་ཏུ་ཡོད་དོ་སྙམ་
ན༑ ༑འཇུག་པ་ལས། གལ་ཏེ་ཕུང་པོ་བདག་ན་དེ་ཕྱིར་དེ། །མང་བས་བདག་དེ་དག་ཀྱང་མང་པོར་འགྱུར།
ཞེས་གསུངས་པ་ལྟར། གང་ཟག་གཅིག་ལ་ཕུང་པོ་ལྔ་ཡོད་པ་བཞིན་དུ་ང་ཡང་རྒྱུད་ཐ་དད་པ་ལྔ་ཡོད་པར་
འགྱུར་ལ། ཡང་ན་ང་གཅིག་ཡིན་པ་བཞིན་དུ་ཕུང་པོ་ལྔ་ཡང་ཆ་མེད་གཅིག་ཏུ་འགྱུར་བ་སོགས་ཀྱི་ཉེས་
པ་དུ་མ་ཡོད་པས་དེ་ལྟར་བཟུང་བའི་ང་དེ་ཕུང་པོ་ལྔ་དང་གཅིག་མ་ཡིན་སྙམ་དུ་བསམ། གཞན་ཡང་དེ་ལྟར་
བཟུང་བའི་ང་དེ་ཕུང་པོ་ལྔ་དང་གཅིག་ཏུ་གྲུབ་ན། ཕུང་པོ་ལྔ་སྐྱེ་འཇིག་བྱེད་པ་བཞིན་དུ་བློ་དེས་བཟུང་བ་
ལྟར་གྱི་ཚུགས་ཐུབ་ཏུ་གྲུབ་པའི་ང་དེ་ཡང་སྐྱེ་འཇིག་བྱེད་པར་འགྱུར་ཏེ། རྩ་ཤེ་ལས། གལ་ཏེ་ཕུང་པོ་
བདག་ཡིན་ན། །སྐྱེ་དང་འཇིག་པ་ཅན་དུ་འགྱུར། །ཞེས་གསུངས་པའི་ཕྱིར། ཕུང་པོ་ལྔ་སྐྱེ་འཇིག་བྱེད་
པ་བཞིན་དུ་བློ་དེས་བཟུང་བ་ལྟར་གྱི་ཚུགས་ཐུབ་ཏུ་གྲུབ་པའི་ང་དེ་ཡང་སྐྱེ་འཇིག་བྱེད་དོ་སྙམ་ན། སྐྱེ་འཇིག་
བྱེད་པའི་ང་དེའི་སྐད་ཅིག་སྔ་ཕྱི་རྣམས་གཅིག་ཏུ་གྲུབ་བམ་ཐ་དད་དུ་གྲུབ། གཅིག་ཏུ་གྲུབ་ན་ཚེ་སྔ་ཕྱིའི་ང་
དང་ཚེ་འདིའི་ང་ཆ་མེད་གཅིག་ཏུ་འགྱུར་ལ། ཐ་དད་དུ་གྲུབ་ན་སྤྱིར་ཐ་དད་ཙམ་ལ་འབྲེལ་མེད་ཐ་དད་
ཡིན་མི་དགོས་ཀྱང་རང་བཞིན་གྱིས་གྲུབ་པའི་ཐ་དད་ཡིན་ན་འབྲེལ་བ་གཏན་ནས་མེད་པའི་ཐ་དད་ཡིན་དགོས་
ཏེ༑ ༑འཇུག་པ་ལས། གང་དག་རང་མཚན་ཉིད་ཀྱིས་སོ་སོ་བ། །དེ་དག་རྒྱུད་གཅིག་གཏོགས་པར་རིག་
མ་ཡིན། །ཞེས་གསུངས་པའི་ཕྱིར། ཚེ་སྔ་ཕྱིའི་ང་དང་ཚེ་འདིའི་ང་གསུམ་འབྲེལ་བ་གཏན་ནས་མེད་
པའི་ཐ་དད་ཡིན་ནོ་སྙམ་ན། དེ་ལྟར་ན་ལས་མ་བྱས་པ་དང་ཕྲད་ཅིང་ལས་བྱས་པ་ཆུད་ཟ་བ་སོགས་ཀྱི་ཉེས་
པ་དུ་མ་ཡོད་པས་དེ་ལྟར་བཟུང་བའི་ང་དེ་ཕུང་པོ་ལྔ་དང་གཅིག་ཏུ་མ་གྲུབ་བོ་སྙམ་དུ་བསམ། གཞན་ཡང་



382
ལམ་རིམ་དམར་ཁྲིད་ཐུན་བབ།
དེ་ལྟར་བཟུང་བ་ལྟར་གྱི་ང་དེ་ཕུང་པོ་ལྔ་དང་གཅིག་ཏུ་གྲུབ་ན། བདེན་པར་གྲུབ་པའི་གཅིག་ཡིན་པས་ཆ་
ཐམས་ཅད་ནས་ཐམས་ཅད་དུ་གཅིག་ཏུ་འགྱུར་ལ། དེ་ལྟར་ན་ངའམ་བདག་ཕུང་པོ་ལྔ་ཉེ་བར་ལེན་པ་པོ་
དང་ཕུང་པོ་ལྔ་བདག་གི་ཉེ་བར་བླང་བྱ་མ་ཡིན་པ་སོགས་ཀྱི་ཉེས་པ་དུ་མར་འགྱུར་ཏེ། རྩ་ཤེ་ལས། ཉེ་
བར་ལེན་པ་བདག་ཡིན་ན། །ཁྱོད་ཀྱི་བདག་ནི་མེད་པར་འགྱུར། །ཞེས་གསུངས་པའི་ཕྱིར། གཞན་ཡང་
བདག་ཕུང་གཉིས་ཆ་མེད་ཀྱི་གཅིག་ཡིན་ན་སྐྱེས་བུའི་ལུས་དེ་ཡང་ཆ་མེད་དུ་འགྱུར་ལ། དེ་ལྟར་ན་སྐྱེས་
བུའི་ལག་པ་གཡས་གཡོ་བའི་ཚེ་གཡོན་གཡོ་བར་འགྱུར་རམ་མི་འགྱུར། གལ་ཏེ་གཡོན་སྐྱེས་བུའི་ལག་
པ་གཡས་གཡོ་བཞིན་དུ་ལག་པ་གཡོན་མི་གཡོ་བར་མངོན་སུམ་གྱིས་གྲུབ་པས་གནོད་ལ། མི་གཡོ་ན་སྐྱེས་
བུའི་ལུས་དེ་ལ་གཡོ་མི་གཡོའི་ཆ་གཉིས་ཡོད་པས་ཆ་བཅས་སུ་འགྱུར་བའི་ཕྱིར་ཏེ། རྣམ་འགྲེལ་ལས། ལག་
སོགས་གཡོ་ན་ཐམས་ཅད་དག །གཡོ་བར་འགྱུར་ཕྱིར་འགལ་བ་ཅན། །ལས་ནི་གཅིག་ལ་མི་རུང་ཕྱིར།
གཞན་དུ་ཐ་དད་གྲུབ་པར་འགྱུར། །ཞེས་གསུངས་པའི་ཕྱིར། གཞན་ཡང་ཆ་མེད་ཡོད་ན་དབུས་རྡུལ་ཕྲ་
མོ་གཅིག་ལ་སྟེང་འོག་ཕྱོགས་བཞིའི་རྡུལ་ཕྲ་རབ་དྲུག་གིས་ཅིག་ཅར་དུ་བསྐོར་བའི་ཚེ། དབུས་རྡུལ་ཕྲ་
མོའི་ཤར་རྡུལ་ལ་བལྟས་པའི་ངོས་དེས་ནུབ་རྡུལ་ལ་བལྟས་སམ་མ་བལྟས། མ་བལྟས་ན་དབུས་རྡུལ་ཕྲ་
མོ་དེ་ལ་ཤར་རྡུལ་ལ་བལྟས་ལ་ནུབ་རྡུལ་ལ་མ་བལྟས་པའི་ཆ་གཉིས་ཡོད་པས་དེ་ཆ་མེད་ཡིན་པ་ཉམས་ལ།
བལྟས་ན་རྡུལ་ཕྲན་དེ་དག་གོ་ས་གཅིག་ཏུ་འགྱུར་བས་རྡུལ་ཕྲན་དེ་དག་གཅིག་ཏུ་འདྲིལ་བའི་གོང་བུའང་རྡུལ་
ཕྲན་ཙམ་དུ་འགྱུར་ལ། དེ་ལྟར་ན་རིང་བ་སོགས་ཀྱི་རྣམ་གཞག་ཐམས་ཅད་མི་འཐད་པར་འགྱུར་བའི་
ཕྱིར་ཏེ། སུམ་ཅུ་པ་ལས། དྲུག་གིས་ཅིག་ཅར་བསྐོར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་
དག་ཀྱང་གོ་གཅིག་ན། །གོང་བུའང་རྡུལ་ཕྲན་ཙམ་དུ་འགྱུར། ཞེས་གསུངས་པའི་ཕྱིར། བཞི་པ་བདེན་
པའི་དུ་བྲལ་དུ་ངེས་པའི་གནད་ནི། དེ་ལྟར་བཟུང་བའི་ང་དེ་ཕུང་པོ་ལྔ་དང་གཅིག་ཏུ་མ་གྲུབ་ཀྱང་ཕུང་པོ་
ལྔ་དང་ཐ་དད་དུ་གྲུབ་པོ་སྙམ་ན། ཕུང་པོ་ལྔ་པོ་ཡང་གཟུགས་ཕུང་སོགས་རེ་རེ་ནས་བསལ་བའི་རྗེས་སུ་
འདི་རྣམ་ཤེས་ཀྱི་ཕུང་པོའོ། །ཞེས་ཟུར་དུ་ངོས་འཛིན་རྒྱུ་ཡོད་པ་བཞིན་དུ། གཟུགས་ཕུང་སོགས་རེ་རེ་



ལམ་རིམ་དམར་ཁྲིད་རྒྱུར་བམ། 383
ནས་བསལ་བའི་རྗེས་སུ་དེ་ལྟར་བཟུང་བའི་ང་དེ་འདིའོ་ཞེས་བསྟན་རྒྱུ་དགོས་པ་ལ་བསྟན་རྒྱུ་མི་འདུག་པས་
ད་ལྟར་བཟུང་བའི་ང་དེ་ཕུང་པོ་ལྔ་དང་ཐ་དད་དུ་མ་གྲུབ་པོ་སྙམ་དུ་བསམ། དེ་ལྟར་བཟུང་བའི་ང་དེ་ཕུང་
པོ་ལྔ་དང་ཐ་དད་དུ་གྲུབ་ན་གཟུགས་ཀྱི་ཕུང་པོ་སོགས་རེ་རེ་ནས་བསལ་བའི་རྗེས་སུ་དེ་ལྟར་བཟུང་བའི་ང་
དེ་བསྟན་རྒྱུ་དགོས་ཏེ། དཔེར་ན་རྟ་དང་བོང་བུ་གཉིས་འབྲེལ་མེད་ཐ་དད་ཡིན་པས། རྟ་གཞན་ཞིག་ལ་
ཕུང་པའི་ཤུལ་དུ་བོང་བུ་དེ་འདིའོ་ཞེས་བསྟན་རྒྱུ་ཡོད་པ་བཞིན་ཡིན་པའི་ཕྱིར་ཏེ། རྩ་ཤེ་ལས། བདག་ནི་
ཉེ་བར་ལེན་པ་ལས། །གཞན་དུ་འཐད་པ་ཉིད་མ་ཡིན། །གལ་ཏེ་གཞན་ན་ལེན་མེད་པར། །བཟུང་ཡོད་
རིགས་ན་བཟུང་དུ་མེད། །ཅེས་གསུངས་པའི་ཕྱིར། དེ་ལྟར་གནད་བཞིའི་དཔྱད་པ་བྱས་པ་ལ་བརྟེན་ནས་
ངར་འཛིན་ལྷན་སྐྱེས་ཀྱིས་བཟུང་བ་ལྟར་གྱི་ང་མེད་པར་ངེས་པ་ན། ངེས་ཤེས་དེ་ཉིད་ཀྱི་རྒྱུན་བྱིང་རྒོད་
དང་བྲལ་བར་རྩེ་གཅིག་ཏུ་བསྐྱང་བར་བྱའོ། །དེ་ཡང་ངེས་ཤེས་དེ་ཉིད་ཤུགས་ཅུང་ཟད་ཆུང་དུ་སོང་བ་
ན་ལས་དང་པོ་པ་རྣམས་ཀྱིས་སྔར་ལྟར་གནད་བཞིའི་དཔྱད་པ་བྱས་པ་ལ་བརྟེན་ནས་བདེན་མེད་ཀྱི་ངེས་ཤེས་
འདྲེན་པར་བྱེད། བློ་མཐོ་བ་རྣམས་ཀྱིས་ནི་ངར་འཛིན་ལྷན་སྐྱེས་ལ་ང་ཇི་ལྟར་སྣང་བ་ལྟར་གྲུབ་མ་གྲུབ་
དཔྱད་པ་བྱས་པ་ལ་བརྟེན་ནས་གནད་བཞིའི་དཔྱད་པ་བྱས་པ་དང་འདྲ་བར་བདེན་མེད་ཀྱི་ངེས་པ་འདྲེན།
དེ་ལྟར་དཔྱད་པ་བྱས་པའི་མཐར་ལས་དང་པོ་པ་རྣམས་ལ་ངའམ་བདག་ཕུང་པོའི་སྟེང་ན་དོན་སྟེང་ནས་གྲུབ་
པ་ཅུང་ཟད་ཀྱང་མི་འདུག་པས་ང་རིལ་པོ་མི་འདུག་སྙམ་པའི་སྐྲག་དངང་སྐྱེ་བ་ཞིག་དགོས་ཤིང་། དེ་ལྟར་
སྐྲག་དངང་ཆེན་པོ་བྱུང་ན་དབུ་མའི་ལྟ་བ་དང་པོར་རྙེད་པ་ཞེས་བྱའོ། །དེའི་ཚེ་ངེས་ངོར་ང་རང་བཞིན་
མེད་པར་ངེས་པའི་ངེས་ཤེས་དམ་སྦྲིང་ངེ་བ་དང་། སྣང་ངོར་དགག་བྱ་བདེན་གྲུབ་བཀག་ཙམ་གྱི་སྟོང་
སང་ངེ་བའི་ཁྱད་པར་གཉིས་ལྡན་དུ་བྱས་ནས་རྩེ་གཅིག་ཏུ་སྐྱོང་བ་ནི་མཉམ་གཞག་ནམ་མཁའ་ལྟ་བུའི་སྐྱོང་
ཚུལ་ལོ། །རྗེས་ཐོབ་ཏུ་ང་ལ་སོགས་པའི་ཆོས་ཐམས་ཅད་སྒྱུ་མ་ལྟ་བུའི་རྣམ་རོལ་ཏུ་བསྒོམ་པར་བྱ་སྟེ། དེ་
ཡང་མཉམ་གཞག་ཏུ་བདེན་མེད་ཀྱི་ངེས་ཤེས་ཤུགས་དྲག་པོ་དྲངས་པ་ལ་བརྟེན་ནས་རྗེས་ཐོབ་ཏུ་གང་ཤར་
ཐམས་ཅད་སྣང་ཡང་བདེན་མེད་བརྫུན་པ་སྒྱུ་མ་ལྟ་བུའི་རྣམ་རོལ་ཏུ་འཆར་བ་ལ་བསླབ་པར་བྱའོ། །གཉིས་



384 ལམ་རིམ་དམར་ཁྲིད་རྒྱུར་བབ།
པ་ཆོས་ཀྱི་བདག་མེད་གཏན་ལ་ཕབ་ནས་སྒོམ་ཚུལ་ལ་གཉིས། འདུས་བྱས་རང་བཞིན་མེད་པར་གཏན་
ལ་ཕབ་ནས་སྒོམ་ཚུལ་དང་། འདུས་མ་བྱས་རང་བཞིན་མེད་པར་གཏན་ལ་ཕབ་ནས་སྒོམ་ཚུལ་ལོ། །དང་
པོ་ལ་བེམ་ཤེས་ལྡན་མིན་འདུ་བྱེད་གསུམ་ལས། དང་པོ་ནི། ལུས་ལྟ་བུ་ལ་མཚོན་ན་ཤ་རུས་བརྡོས་བཅས་
ཀྱི་ཡན་ལག་ལྔ་ཚོགས་ཙམ་གྱི་ལུས་འདིའི་སྟེང་དུ་རྟོག་པས་བཏགས་པ་ཙམ་མ་ཡིན་པར་རང་ངོས་ནས་གྲུབ་
པའི་ལུས་ཤིག་ཡོད་ན་ཤ་རུས་རྡོས་བཅས་ཀྱི་ཡན་ལག་ལྔ་ཚོགས་ཙམ་གྱི་ལུས་འདི་དང་གཅིག་ཏུ་གྲུབ་བམ་
ཐ་དད་དུ་གྲུབ། དང་པོ་ལྟར་ན་ཤ་རུས་བརྡོས་བཅས་ཀྱི་ཡན་ལག་ལྔ་ཚོགས་ཙམ་གྱི་ལུས་འདི་ཕ་མའི་ཁུ་
ཁྲག་ལས་གྲུབ་པ་ཡིན་པས་རྣམ་ཤེས་འཇུག་པའི་གཞིར་གྱུར་པའི་ཁུ་ཁྲག་གི་ཐིགས་པ་དེ་ཡང་ཡན་ལག་ལྔ་
ཚོགས་ཙམ་གྱི་ལུས་སུ་འགྱུར་བ་དང་། ཡན་ལག་ལྔ་ཡོད་པ་བཞིན་དུ་ལུས་ཀྱང་ཡན་ལག་ལྔ་ཚོགས་པའི་
ལུས་ལྔར་འགྱུར་ལ། ཐ་དད་དུ་གྲུབ་ན་མགོ་ལ་སོགས་པ་རེ་རེ་ནས་བསལ་བའི་རྗེས་སུ་ལུས་དེ་འདིའོ་ཞེས་
བསྟན་རྒྱུ་དགོས་པ་ལ་བསྟན་རྒྱུ་མི་འདུག་པས། དེ་ལྟར་བཟུང་བའི་ལུས་གཏན་ནས་མི་འདུག་སྙམ་དུ་ངེས་
ཤེས་དྲངས་ནཟ་སྔར་ལྟར་སྐྱོང་བར་བྱེད་དོ། །གཉིས་པ་ནི། དེ་རིང་གི་ཤེས་པ་ལྟ་བུ་ལ་མཚོན་ན། དེ་
རིང་གི་སྔ་དྲོའི་ཤེས་པ་དང་ཕྱི་དྲོའི་ཤེས་པ་གཉིས་ཀྱི་སྟེང་དུ་རྟོག་པས་བཏགས་པ་ཙམ་མ་ཡིན་པར་རང་
ངོས་ནས་གྲུབ་པའི་དེ་རིང་གི་ཤེས་པ་ཞིག་ཡོད་ན་དེ་རིང་གི་སྔ་དྲོའི་ཤེས་པ་དང་ཕྱི་དྲོའི་ཤེས་པ་གཉིས་གཅིག་
ཏུ་གྲུབ་ན་དེ་རིང་གི་སྔ་དྲོའི་ཤེས་པའི་སྟེང་དུ་ཕྱི་དྲོའི་ཤེས་པ་ཡོད་པར་འགྱུར་ལ། ཐ་དད་དུ་གྲུབ་ན་དེ་རིང་
གི་སྔ་དྲོའི་ཤེས་པ་དང་ཕྱི་དྲོའི་ཤེས་པ་གཉིས་རེ་རེ་ནས་བསལ་བའི་རྗེས་སུ་དེ་རིང་གི་ཤེས་པ་དེ་འདིའོ་ཞེས་
བསྟན་རྒྱུ་དགོས་པ་ལ་མི་འདུག་པས། དེ་ལྟར་བཟུང་བའི་ཤེས་པ་དེ་གཏན་ནས་མི་འདུག་སྙམ་དུ་སྔར་ལྟར་
ངེས་ཤེས་དྲངས་ནས་སྦྱོང་བར་བྱེད་དོ། །གསུམ་པ་ནི། དུས་ལོ་གཅིག་ལྟ་བུ་ལ་མཚོན་ན། ལོའི་གདགས་
གཞི་ཟླ་བ་བཅུ་གཉིས་པོའི་སྟེང་དུ་རྟོག་པས་བཏགས་པ་ཙམ་མ་ཡིན་པར་རང་ངོས་ནས་གྲུབ་པའི་ལོ་ཞིག་
ཡོད་ན་ཟླ་བ་བཅུ་གཉིས་པོ་དང་གཅིག་ཏུ་གྲུབ་བམ་ཐ་དད་དུ་གྲུབ། གཅིག་ཏུ་གྲུབ་ན་ཟླ་བ་བཅུ་གཉིས་ཡོད་
པ་བཞིན་དུ་ལོ་ཡང་བཅུ་གཉིས་ཡོད་པར་འགྱུར་ཏེ། དེ་ལྟར་ན་ལོ་དེ་ཟླ་བ་བཅུ་གཉིས་པོ་རེ་རེ་དང་གཅིག་



ལམ་རིམ་དམར་ཁྲིད་རྒྱུར་ལམ། 385
ཏུ་འགྱུར་ཞིང་། དེ་ལྟར་ན་ལོ་གཅིག་གི་དུས་སུ་ཟླ་བ་བཅུ་གཉིས་ཡོད་པ་བཞིན་དུ་ལོ་ཡང་བཅུ་གཉིས་ཡོད་
པར་འགྱུར་བའི་ཕྱིར་ཏེ། གལ་ཏེ་ཕུང་པོ་བདག་ན་དེ་ཕྱིར་དོ། །མང་བས་བདག་དེ་དག་ཀྱང་མང་པོར་
འགྱུར༑ ༑ཞེས་པ། གལ་ཏེ་ཟླ་བ་ལོ་ན་དེ་ཕྱིར་དེ། །མང་བས་ལོ་དེ་དག་ཀྱང་མང་པོར་འགྱུར། །ཞེས་
འདོན་པ་བསྒྱུར་རིགས་པའི་ཕྱིར། །ཐ་དད་དུ་གྲུབ་ན་ཟླ་བ་བཅུ་གཉིས་པོ་རེ་རེ་ནས་བསལ་བའི་རྗེས་སུ་
ལོ་དེ་འདིའོ་ཞེས་བསྟན་རྒྱུ་དགོས་པ་ལ་བསྟན་རྒྱུ་མི་འདུག་པས། དེ་ལྟ་བུའི་ལོ་དེ་གཏན་མི་འདུག་སྙམ་དུ་
སྔར་ངེས་ཤེས་དྲངས་ནས་སྐྱོང་བར་བྱེད་དོ། །འོ་ན་ཟླ་བ་བཅུ་གཉིས་པོ་རེ་རེ་ནས་བསལ་བའི་རྗེས་སུ་
ལོ་དེ་འདིའོ་ཞེས་བསྟན་རྒྱུ་མེད་ན་ལོ་གཏན་ནས་མེད་པར་འགྱུར་རོ་ཞེ་ན་མི་འགྱུར་ཏེ། བཏགས་དོན་བཙལ་
ནས་མ་རྙེད་པ་དེ་བདེན་པར་མེད་པའི་དོན་གྱིས་གཏན་ནས་མེད་པའི་དོན་མ་ཡིན་པའི་ཕྱིར། འོ་ན་ལོ་དེ་
ཡོད་ཚུལ་ཇི་ལྟར་ཡིན་ཞེ་ན། ཟླ་བ་བཅུ་གཉིས་པོ་ལ་བརྟེན་ནས་བཏགས་པའི་མིང་ངམ་ཐ་སྙད་ཙམ་དུ་ཡོད་
ཅིང་༑ ༑ཐ་སྙད་དུ་ཡོད་པས་གོ་ཆོད་པ་ཡིན་ནོ། །ལོ་ཞེས་པའི་མིང་དེ་ཡང་བཏགས་དོན་བཙལ་ན་མི་རྙེད་
དེ༑ ༑རིན་ཆེན་འཕྲེང་བ་ལས། གཟུགས་ཀྱི་དངོས་པོ་མིང་ཙམ་ཕྱིར། །ནམ་མཁའ་ཡང་ནི་མིང་ཙམ་
མོ༑ ༑འབྱུང་མེད་གཟུགས་ལྟ་ག་ལ་ཞིག །དེ་ཕྱིར་མིང་ཙམ་ཉིད་ཀྱང་མེད། །ཅེས་གསུངས་པའི་ཕྱིར།
གཉིས་པ་འདུས་མ་བྱས་རང་བཞིན་མེད་པར་གཏན་ལ་ཕབ་ནས་སྒོམ་ཚུལ་ནི། ནམ་མཁའ་ལྟ་བུ་ལ་མཚོན་
ན༑ ༑ནམ་མཁའ་ལ་ཕྱོགས་མཚམས་དབུས་ཀྱི་ནམ་མཁའ་དང་བཅས་པའི་ཆ་དུ་མ་ཡོད་པས་དེ་རྣམས་
ཀྱི་སྟེང་དུ་རྟོག་པས་བཏགས་པ་ཙམ་མ་ཡིན་པར་ཚུགས་ཐུབ་ཏུ་གྲུབ་པའི་ནམ་མཁའ་ཞིག་ཡོད་ན་དེ་རྣམས་
དང་གཅིག་ཏུ་གྲུབ་བམ་ཐ་དད་དུ་གྲུབ། གཅིག་ཏུ་གྲུབ་ན་དེ་རྣམས་དང་ཆ་མེད་གཅིག་ཡིན་པས་ཤར་ཕྱོགས་
ཀྱི་ནམ་མཁའ་དང་ནུབ་ཕྱོགས་ཀྱི་ནམ་མཁའ་གཉིས་ཀྱང་གཅིག་ཏུ་འགྱུར་ལ། དེ་ལྟར་ན་ཤར་ཕྱོགས་
ཀྱི་ནམ་མཁའ་ལས་ཆར་འབབ་ན་ནུབ་ཕྱོགས་ཀྱི་ནམ་མཁའ་ལས་ཀྱང་ཆར་འབབ་པ་སོགས་ཀྱི་ཉེས་པ་དུ་
མ་ཡོད་པས་དེ་རྣམས་དང་གཅིག་ཏུ་མ་གྲུབ། ཐ་དད་དུ་གྲུབ་ན་ནམ་མཁའི་ཆ་དེ་རྣམས་རེ་རེ་ནས་བསལ་
བའི་རྗེས་སུ་ནམ་མཁའ་དེ་འདིའོ་ཞེས་བསྟན་རྒྱུ་དགོས་པ་ལ་བསྟན་རྒྱུ་མི་འདུག་པས། རང་ངོས་ནས་གྲུབ་



386 ལམ་རིམ་དམར་ཁྲིད་རྒྱུར་ལམ།
པའི་ནམ་མཁའ་གཏན་ནས་མི་འདུག་སྙམ་དུ་དཔྱད་དེ་བདེན་མེད་ཀྱི་ངེས་ཤེས་དྲངས་ནས་སྐྱོང་བར་བྱེད་
དོ༑ ༑མདོར་ན་ང་དང་ཕུང་པོ་དང་རི་རབ་ཁང་ཁྱིམ་ལ་སོགས་པའི་འཁོར་འདས་ཀྱི་ཆོས་ཐམས་ཅད་
རྟོག་པས་བཏགས་ཙམ་མ་ཡིན་པར་རང་ངོས་ནས་གྲུབ་པ་རྡུལ་ཙམ་ཡང་མེད་པར་ངེས་པའི་ངེས་ཤེས་དེ་
ཉིད་རྩེ་གཅིག་ཏུ་སྐྱོང་བ་ནི་མཉམ་གཞག་ནམ་མཁའ་ལྟ་བུ་དང་། རྗེས་ཐོབ་ཏུ་ཡུལ་སྣང་ཐམས་ཅད་རྒྱུ་
རྐྱེན་ཚོགས་པ་ལ་བརྟེན་ནས་བྱུང་བའི་བདེན་མེད་རྫུན་པའི་རང་བཞིན་དུ་ཤེས་པའི་རྗེས་ཐོབ་སྒྱུ་མའི་རྣལ་
འབྱོར་གཉིས་ལེགས་པར་བསྐྱངས་པ་ལ་བརྟེན་ནས་དཔྱད་པ་བྱས་སྟོབས་ཀྱིས་དྲངས་པའི་ལུས་སེམས་ཤིན་
སྦྱངས་ཀྱི་བདེ་བས་ཟིན་པའི་མཉམ་གཞག་དེ་ཉིད་ལྷག་མཐོང་མཚན་ཉིད་པར་འཇོག་པ་ཡིན་ནོ། །གསུམ་
པ་མཇུག་ཏུ་ཇི་ལྟ་བྱ་བ་ནི་སྔར་བཞིན་ཡིན་ལ། གཉིས་པ་ཐུན་མཚམས་སུ་ཇི་ལྟར་བྱ་བའི་ཚུལ་ནི། ཐུན་
མཚམས་སུ་ཡང་ལྷག་མཐོང་གི་རྣམ་གཞག་སྟོན་པའི་གསུང་རབ་དགོངས་འགྲེལ་དང་བཅས་པ་བལྟ་བ་སོགས་
སྔར་བཞིན་ནོ། །ད་ནི་ལམ་སྤྱིའི་བསྡུ་བ་ཅུང་ཟད་བརྗོད་པར་བྱ་སྟེ། དེ་ཡང་ལམ་འོག་མ་བསྒོམས་ཀྱིན་
གོང་མ་གོང་མ་ལ་ཐོབ་འདོད་ཆེར་འགྲོ་བ། གོང་མ་གོང་མ་མཉན་པ་ན་འོག་མ་འོག་མ་ལ་སྒྲུབ་འདོད་ཆེར་
འགྲོ་བ་ཞིག་དགོས་སོ། །དེ་རྣམས་སྒོམ་པའི་ཚེ་ཡང་རྟོག་པ་སྦྱང་བར་བྱས་ནས་བློ་ཆ་མཉམ་དགོས་ཏེ། འདི་
ལྟར་ལམ་ལ་འཁྲིད་པའི་བཤེས་གཉེན་ལ་གུས་པ་ཆུང་བར་སྣང་ན། ལེགས་ཚོགས་ཀྱི་རྩ་བ་འཆད་པས་
བསྟེན་ཚུལ་ལ་འབད། དེ་བཞིན་དུ་སྒྲུབ་པ་ལ་སྤྲོ་ཤུགས་ཆུང་ན་དལ་འབྱོར་གྱི་སྐོར་དང་། ཚེ་འདི་ལ་
མངོན་ཞེན་ཆེར་སོང་ན་མི་རྟོག་པ་དང་ངན་འགྲོའི་ཉེས་དམིགས་སྒོམ་པ་ལ་གཙོ་བོར་བྱ། །ཁས་བླངས་
པའི་བཅས་མཚམས་ལ་གཡེལ་བར་སྣང་ན་ལས་འབྲས་སྒོམ་པ་ལ་གཙོ་བོར་བྱ། འཁོར་བ་ལ་སྐྱོ་ཤས་
ཆུང་ན་ཐར་པ་དོན་གཉེར་ཚིག་ཙམ་དུ་འགྲོ་བས་འཁོར་བའི་ཉེས་དམིགས་བསམ། ཅི་བྱེད་སེམས་ཅན་
གྱི་དོན་དུ་བྱེད་པའི་བློ་ཤུགས་དྲག་མི་སྣང་ན། ཐེག་ཆེན་གྱི་རྩ་བ་འཆད་པས་སྨོན་སེམས་རྒྱུ་དང་བཅས་
པ་ལ་སྦྱང་། རྒྱལ་སྲས་ཀྱི་སྡོམ་པ་བླངས་ནས་སྤྱོད་པ་ལ་སློབ་པ་ན་མཚན་འཛིན་གྱི་འཆིང་བ་ཤུགས་དྲག་
པར་སྣང་ན་མཚན་འཛིན་གྱི་དམིགས་གཏད་རིག་ཤེས་ཀྱིས་བཤིག་ལ་ནམ་མཁའ་ལྟ་བུ་དང་སྒྱུ་མ་ལྟ་བུའི་



ལམ་རིམ་དམར་ཁྲིད་སྒྱུར་ལམ། 387
སྟོང་པ་ཉིད་ལ་སྦྱངས། སེམས་དམིགས་པ་ལ་མི་སྡོད་པར་རྣམ་གཡེང་གི་བྲན་དུ་གྱུར་པར་སྣང་ན་རྩེ་གཅིག་
པའི་གནས་ཆ་ལ་གཙོ་བོར་སྦྱོང་བ་གོང་མ་རྣམས་གསུང་སྟེ། དེས་མཚོན་ནས་མ་བཤད་པ་རྣམས་ཀྱང་
ཤེས་པར་བྱས་ལ་དེ་ཡང་ཆོས་བྱེད་པ་ལ་ཐོས་པ་གལ་ཆེ་བར་འདུག་སྙམ་ནས་ཐོས་པ་ཙམ་གཙོ་བོར་བྱས་
པས་མི་ཤེས་པའི་རྨོངས་པ་ཐོས་པས་བསལ་ཀྱང་། འདོད་ཆགས་དང་ཞེ་སྡང་དང་ང་རྒྱལ་དང་ཕྲག་དོག་
ལ་སོགས་པའི་ཉོན་མོངས་པ་གཞན་ལ་ཟོན་མ་བྱས་པས། དེ་དག་གིས་ཀུན་ནས་བསླངས་པའི་ལས་ངན་
པའི་དབང་གིས་ངན་འགྲོར་འགྲོ་ལ། ཡང་ཆོས་བྱེད་པ་ལ་རྒྱུད་འདུལ་བ་གལ་ཆེ་བར་འདུག་སྙམ་སྟེ། མི་
ཤེས་པའི་རྨོངས་པ་ལ་ཟོན་མ་བྱས་པར་སྒོམ་པ་འབའ་ཞིག་གཙོ་བོར་བྱེད་ན་ལམ་གྱི་གོལ་ས་ཤིན་ཏུ་ཆེ་ཞིང་།
སྡོམ་པ་གསུམ་གྱི་བཅས་མཚམས་རྣམས་མི་ཤེས་པས་རྒྱུད་ལྟུང་བས་གོས་པར་འགྱུར་བས་མདོར་ན་ཕྱོགས་
རེ་བར་མ་སོང་བར་རྒྱུད་དགེ་བའི་ཕྱོགས་ཐམས་ཅད་ལ་བཀོལ་རུང་ཞིག་དགོས་སོ། །དེ་ལྟར་ལམ་ཐུན་
མོང་བས་རྒྱུད་ལེགས་པར་སྦྱངས་ནས་རང་གི་ངོས་ནས་སེམས་ཅན་གཅིག་གི་སྡུག་བསྔལ་བསལ་བའི་ཕྱིར་
དུ་བསྐལ་བའི་བར་དུ་དམྱལ་བར་གནས་ནུས་པའི་གོ་ཆའི་བརྩོན་འགྲུས་ཡོད་ཀྱང་། སེམས་ཅན་སྡུག་བསྔལ་
གྱིས་མནར་ཚུལ་བསམས་ཚེ་མངོན་པར་རྫོགས་པར་སངས་རྒྱས་ན་སྐད་ཅིག་རེ་རེ་ལ་ཡང་སེམས་ཅན་
དཔག་ཏུ་མེད་པ་སྡུག་བསྔལ་ལས་སྒྲོལ་ནུས་པ་འདུག་པས། ད་ལྟ་ཉིད་དུ་མངོན་པར་རྫོགས་པར་སངས་
རྒྱས་ན་སྙམ་པའི་བློ་ཤུགས་དྲག་སྐྱེས་པ་ན་ངེས་པར་རྡོ་རྗེ་ཐེག་པ་ལ་འཇུག་དགོས་ཏེ། ལམ་དེ་ལ་བརྟེན་
ན་བསྐལ་པ་གྲངས་མེད་གསུམ་ལ་མི་ལྟོས་པའི་ཚོགས་གཉིས་བདེ་བླག་ཏུ་རྫོགས་པས་སོ། །དེ་ཡང་བཤེས་
གཉེན་འསྟེན་ཚུལ་ནས་ཞི་གནས་ལྷག་མཐོང་གི་བར་རྣམས་མྱོང་ཁྲིད་དུ་བྱས་ཏེ་ཉིན་རེ་བཞིན་དུ་ཐུན་བཞིའམ།
མ་མཐའ་ཐུན་གཅིག་ཏུ་བྱས་ཏེ་ལམ་གྱི་རིམ་པ་རྣམས་ལ་ཡིད་འགྱུར་བའི་མྱོང་བ་འདོན་པ་ནི། དལ་བའི་
རྟེན་ལ་སྙིང་པོ་ལེན་པའི་ཐབས་མཆོག་ཏུ་གྱུར་པ་ཡིན་ནོ། །སྨྲས་པ། གསུང་རབ་ཀུན་གྱི་གནད་རྣམས་
གཅིག་བསྡུས་པའི། །བྱང་ཆུབ་ལམ་གྱི་རིམ་པའི་དམར་ཁྲིད་འདི། །བློ་ལྡན་འགའ་ཡིས་ནན་གྱིས་བསྐུལ་
བ་དང༌། །བདག་ཉིད་དྲན་པ་གསོ་ཕྱིར་བྲིས་པ་ལ། །མ་བཤད་ལོག་པར་བཤད་དང་ཚིག་སྦྱོར་དམན།



388 ལམ་རིམ་དམར་ཁྲིད་མྱུར་ལམ།
སྔ་ཕྱི་མ་འབྲེལ་ཧ་ཅང་གསལ་བ་སོགས། །ཉེས་པར་གྱུར་གང་རྩ་བརྒྱུད་བླ་མ་དང་། །མཁའ་འགྲོ་ཆོས་
སྐྱོང་རྣམས་ལ་བཟོད་པར་གསོལ། །འདི་ཡི་ཆེད་དུ་སྒོ་གསུམ་འབད་པ་ལས། །བྱུང་བའི་བསོད་ནམས་
ཕུང་པོ་ཅི་མཆིས་པས། །ཚང་ལ་མ་ནོར་གོ་རིམ་མ་འཆོལ་བའི། །བཀའ་གདམས་བསྟན་པ་ཕྱོགས་མཐར་
རྒྱས་པར་ཤོག །དེ་ཡི་མཐུ་ལས་མཐའ་དག་སྐྱེ་དགུའི་ཚོགས། །ལྟར་སྣང་ལམ་གྱིས་བཀྲི་བར་མི་ནུས་
ཤིང་༑ ༈ ཤིང་རྟ་ཆེན་པོའི་ལམ་གྱི་རྗེས་ཞུགས་ཏེ། །ཀུན་མཁྱེན་རྒྱལ་བའི་གོ་འཕང་མྱུར་ཐོབ་ཤོག །ཁྱད་
པར་ཆོས་ཀྱི་རྒྱལ་པོ་ཙོང་ཁ་པའི། །བསྟན་པ་འཛིན་སྐྱོང་སྤེལ་དང་བསྲུང་བ་ལ། །བརྩོན་པའི་ལྷ་མིའི་
མཐུ་སྟོབས་རབ་རྒྱས་ཤིང་། །འཇིག་རྟེན་བདེ་ལེགས་ཆེན་པོས་ཁྱབ་པར་ཤོག །ཅེས་བྱང་ཆུབ་ལམ་གྱི་
རིམ་པའི་དམར་ཁྲིད་ཐམས་ཅད་མཁྱེན་པར་བགྲོད་པའི་མྱུར་ལམ་ཞེས་བྱ་བ་འདི་ནི། རྒྱལ་འགའ་ཚལ་
དབུ་མཛད་བློ་བཟང་རྒྱལ་མཚན་སོགས་ཀྱིས་ལམ་རིམ་དམར་ཁྲིད་སྙན་ངག་གི་ཚིག་སྦྱོར་གྱིས་མ་བཅིངས་
པའི་ཤིན་ཏུ་གསལ་བ། པཎ་ཆེན་ཐམས་ཅད་མཁྱེན་པས་མཛད་པའི་དམར་ཁྲིད་ལས་རྒྱས་ཙམ་ཞིག་དགོས་
ཞེས་ནན་ཏན་ཆེན་པོས་སྔ་ཕྱིར་བསྐུལ་བ་ལ་བརྟེན་ནས། དམར་ཁྲིད་ཐམས་ཅད་མཁྱེན་པར་བགྲོད་པའི་
བདེ་ལམ་ལ་ལུང་རིགས་ཀྱིས་ཁ་བསྐངས་ཤིང་ཞལ་ནས་བྱུང་བའི་མན་ངག་གིས་ཀྱང་བརྒྱན་ཏེ་ཤིནཏུ་གསལ་
བར་ཆོས་སྨྲ་བའི་བཙུན་པ་བློ་བཟང་ཡེ་ཤེས་ཀྱི་བཀའ་གདམས་ཕོ་བྲང་དུ་སྦྱར་བ་དགེ་ཞིང་བཀྲ་ཤིས་པར་
གྱུར་ཅིག །འདི་ལྟར་བགྱིས་པ་ལ་ཡིག་འཁྲུལ་སོགས་ནོངས་པ་འགའ་ཞིག་འདུག་ཚུལ་ལྟར་སླར་ཡང་
དམར་ཁྲིད་ཐམས་ཅད་མཁྱེན་པར་བགྲོད་པའི་བདེ་ལམ་དང་བསྟུན་པའི་ཞུས་དག་དང་རང་ཉིད་ཀྱང་བཀླགས་
ཤིང་དག་པར་བགྱིས་པའོ། ༈ མདོ་རྒྱུད་དགོངས་འགྲེལ་དང་བཅས་འགལ་མེད་དུ། །གང་ཟག་
གཅིག་གི་ཉམས་ལེན་གདམས་པ་རུ། །ལེགས་པར་འདོམས་ལ་བྱང་ཆུབ་ལམ་རིམ་ཞེས། །ཚང་ལ་མ་
ནོར་བསྟན་པའི་སྙིང་པོར་གྲུབ། །གསུང་རབ་ཀུན་གྱི་བརྗོད་བྱའི་གནད་བསྡུས་ལ། །ཤིང་རྟ་ཆེན་པོའི་
བཞེད་གཞུང་དྲི་མེད་ཉིད། །སྲིད་ཞིའི་མཐའ་ལ་གོལ་ས་སྲུངས་པ་ཡི། །བླ་མེད་བྱང་ཆུབ་གཞུང་ལམ་
འདི་ཁོ་ན། །དབང་པོ་མཆོག་དམན་གང་གི་བློར་འཚམ་ཞིང་། །མ་རུང་རྒྱུད་ཀྱང་རབ་ཏུ་ཞི་བྱེད་ལ། །ཚེ་



ལམ་རིམ་དམར་ཁྲིད་སྒྱུར་བས། 389
འདིའི་འཁྲི་བའང་གཙན་ཐབས་གཅོད་བྱེད་པའི། །ལམ་བཟང་འདི་ལ་བརྩོན་པས་འབད་པར་རིགས། །དལ་
བའི་རྟེན་ལ་སྙིང་པོ་ལོན་པ་དང་། །རྩེ་གཅིག་སྒྲུབ་པ་གཤའ་མར་གཞོལ་བ་དང་། །གཏན་གྱི་མདུན་མ་
ཇི་བཞིན་འགྲུབ་པ་ཡང་། །ལམ་བཟང་འདི་ལ་བརྟེན་ན་འབད་མེད་འགྱུར། །སྲིད་པའི་འབྱོར་བར་ཁོངས་
ནས་ཡིད་འབྱུང་ཞིང་། །ཤུགས་དྲག་ཐར་པ་དོན་དུ་གཉེར་བ་དང་། །བསླབ་གསུམ་སྒྲུབ་ལ་རྩེ་གཅིག་
གཞོལ་བ་ཡང་། །ལམ་བཟང་འདི་ཉིད་ཁོ་ནར་རག་ལུས་སོ། །མ་གྱུར་འགྲོ་ལ་གཟོད་མེད་སྙིང་རྗེ་དང་།
དེ་དག་རང་གི་འདོན་པའི་ལྷག་བསམ་འཁུར། །རིན་ཆེན་སེམས་མཆོག་ལྷག་པར་འབྱོངས་པ་ཡང་། །ལམ་
བཟང་འདི་ཡི་ཁྱད་ཆོས་ཁོ་ནར་གྲུབ། །རླབས་ཆེན་སྤྱོད་ལ་ཞུམ་མེད་སྤྲོ་བ་དང་། །བརྒྱ་ཕྲག་ཏིང་འཛིན་
འཇུག་ལྡང་ལ་མཁས་ཤིང་། །ཟབ་མོ་ཇི་བཞིན་ལྷག་པར་མཐོང་བ་ཡང་། །ལམ་བཟང་འདི་དང་བྲལ་ན་
ཇི་ལྟར་འབྱུང་། །གཉུག་མའི་ལྷན་སྐྱེས་བདེ་སྟོང་ངང་དུ་མནལ། །རླུང་སེམས་རང་སྣང་མཚན་དཔོའི་
གར་དུ་བཞེངས། །ཚེ་གཅིག་མངོན་ཚང་རྒྱ་བའི་མྱུར་ཁྱད་ཀྱང་། །ལམ་བཟང་འདི་ལ་མ་བརྟེན་ག་ལ་
ཡོད༑ ༑གྲོགས་དག་ལྟར་སྣང་ཕྱོགས་རེའི་ལམ་དག་ལ། །ཕྱོགས་ལྷུང་ཞེན་པས་མགོ་བོ་མ་འཁོར་བར།
རྒྱལ་ཀུན་གང་ནས་བཤེགས་པའི་ལམ་པོ་ཆེ། །འདི་ལ་ད་ལྟ་ཉིད་རང་འཇུག་པར་རིགས། །དུས་གསུམ་
རྒྱལ་བ་ཀུན་གྱི་འཕྲིན་ལས་ནི། །མཐའ་ཡས་འགྲོ་བ་འདྲེན་པའི་ཐབས་མཁས་སུ། །ཉུང་ངུའི་གླེགས་
བམ་ཟོལ་དུ་བྱོན་པ་འདིར། །ཀུན་གྱི་ཉམས་ལེན་མཛོད་ཅེས་སྙིང་ནས་གསོལ། །དེ་སླད་མཚམས་པ་
དགེ་འདུན་ཡར་འཕེལ་གྱི། །ལྷག་བསམ་འོ་མཚོ་ལས་འོངས་པར་གྱི་ཟླ། །དོན་གཉེར་སྣོད་ཀྱི་དབྱེ་བ་
མཐའ་ཡས་ལ། །ངོ་མཚར་རང་གཟུགས་སྤྲོ་བའི་ཆོ་གར་བསྐྲུན། །རབ་དཀར་ལེགས་བྱས་ཇི་སྙེད་ཐོབ་
པའི་རྒྱུས། །གང་ལ་གངས་ཅན་ཕན་བདེའི་དཔལ་གནས་པའི། །འདྲེན་མཆོག་༧ཞབས་སེན་རྟག་བརྟན་
འཕྲིན་ལས་ཀྱི། །སྣང་བ་ས་གསུམ་ཁྱོན་དུ་བརྡལ་གྱུར་ཅིག །བློ་བཟང་རྒྱལ་བའི་རིང་ལུགས་ཉིན་བྱེད་
དབང་༑ ༑བཤད་སྒྲུབ་འོད་ཟེར་འབུམ་དུ་བརྡོལ་བ་ལས། །མཐའ་ཡས་འགྲོ་ལ་རྫོགས་ལྡན་ཉིན་མོ་བཞིན།
ངེས་ལེགས་སྦྲང་རྩིའི་དགའ་སྟོན་རྒྱས་གྱུར་ཅིག །སྟོན་པ་མཆོག་དང་འཇམ་མགོན་ཙོང་ཁ་པའི། །ཐུགས་



10 ཁཝ་དམརད་བྱུང་བ།
བཅུད་སྙིང་པོར་ཕྱུངས་པའི་གདམས་ཟབ་འདི། །སྲིད་པ་ཇི་སྲིད་གནས་པར་ཉི་ཟླ་བཞིན། །སྐལ་བཟང་
ཡིད་ཀྱི་གྱང་མཁར་རྟག་འཆར་ཤོག །རྒྱུ་སྦྱོར་ཉིད་དང་བདག་དང་འགྲོ་ཀུན་རྒྱུད། །ལམ་བཟང་འདི་ཡི་
ཉམས་མྱོང་རབ་རྒྱས་ནས། །དོན་གཉིས་སྒྲུབ་ལ་མཐུ་ཆེན་རྒྱལ་བའི་སྲས། །ཀུན་བཟང་འཇམ་དཔལ་
དབྱངས་ཀྱི་རྗེས་འགྲོར་ཤོག། ཀ་དག་ལ་ད་ར་བ
ਸਰੁ ਸਤ
ਸਹਾਇਕ
ਜਸਪਾਸ ਇਸ
ན་



ལབ་རིམ་ལེགས་གསུངས་ཤིང་། 191
༄༅། །བྱང་ཆུབ་ལམ་གྱི་རིམ་པ་ནས་འབྱུང་བའི་ཉམས་ལེན་གྱི་སྒོ་རྣམ་བར་ངེས་པ་ལེགས་
གསུངས་ཀུན་གྱི་ཉིང་ཁུ་ཞེས་བྱ་བའི་མཛད་པ་བོ་དྭགས་པོ་མཁན་ཆེན་ངག་དབང་
གྲགས་པའི་མཛད་རྣམ་མདོར་བསྡུས་
བཞུགས་སོ།།
༄༅། །དྭགས་པོ་མཁན་ཆེན་ངག་དབང་གྲགས་པ་ནི་དྭགས་པོ་མདའ་རུ་སྤྱི་ལོའི་དུས་རབས་བཅོ་ལྔ་པའི་
ནང་འཁྲུངས། སྐུ་གཞོན་དུས་ནས་རབ་ཏུ་བྱུང་སྟེ་རྗེ་བློ་གྲོས་འཕེལ་བ་ལས་ཕར་ཚད་གསན། སེ་ར་བྱེས་
གྲྭ་ཚང་དུ་ཕེབས། གཞུང་ཆེན་ལ་སྦྱངས་པའི་མཁས་པའི་གྲགས་པ་ཐོབ། རྒྱུད་སྨད་དུ་རྒྱུད་ཆེན་རྒྱལ་
མཚན་བཟང་པོ་ལ་གསང་འདུས་འགྲེལ་པ་བཞི་སྦྲགས་གསན། དགའ་ལྡན་དུ་རྗེ་ཆོས་སྐྱོང་རྒྱ་མཚོའི་དྲུང་
དུ་འཇིགས་བྱེད། དུས་འཁོར་སོགས་གསན། རྒྱུད་སྨད་ཀྱི་ཁྲིར་ཕེབས། དེ་ནས་དྭགས་པོ་གྲྭ་ཚང་གི་ཁྲི་
ཐོག་གཉིས་པ་མཛད། རྗེ་འདིའི་མཛད་རྣམ་ཞིབ་པ་མ་རྙེད།། །།



392 མམ་རིམ་ལེགས་གསུངས་ཉིང་ཁུ།
༄༅། །བྱང་ཆུབ་ལམ་གྱི་རིམ་པ་ནས་འབྱུང་བའི་ཉམས་ལེན་གྱི་སྒོ་རྣམ་པར་
ངེས་པ་ལེགས་གསུངས་ཀུན་གྱི་ཉིང་ཁུ་ཞེས་བ་
བཞུགས་སོ།།
༄༅། །བླ་མ་དམ་པ་རྣམས་ལ་ཕྱག་འཚལ་ལོ། །བསླབ་གསུམ་ལུང་རྟོགས་མཛད་པའི་ཁྱད་པར་
གྱིས༑ ༑རྒྱལ་བའི་དགོངས་པ་ཇི་བཞིན་འཛིན་ནུས་པའི། །སློབ་དཔོན་ཆེན་པོ་དེ་ཡི་རྗེས་ཞུགས་ནས།
མདོ་སྔགས་ལམ་གྱི་རིམ་པ་ཉམས་སུ་བླང་། །འདིར་བྱང་ཆུབ་ལམ་གྱི་རིམ་པའི་ཁྲིད་ལ་བཞི། མཛད་པ་
པོའི་ཆེ་བ་དང་། ཆོས་ཀྱི་ཆེ་བ་དང་། ཆོས་ལ་ཉན་བཤད་ཇི་ལྟར་བྱ་བ་དང་། གདམས་པ་དངོས་ཀྱིས་སློབ་མ་
ཇི་ལྟར་བཀྲི་བའི་རིམ་པའོ། །དང་པོ་ནི་གཞན་དུ་ཤེས་པར་བྱའོ། །གཉིས་པ་ལ་བཞི་ལས། དང་པོ་བསྟན་པ་
ཐམས་ཅད་འགལ་མེད་དུ་རྟོགས་པའི་ཆེ་བ་ནི། ཐེག་པ་གསུམ་གྱི་སྤངས་རྟོགས་རིགས་མཐའ་དག །ལམ་
གྱི་གཙོ་བོ་ཡན་ལག་ཅི་རིགས་པར། །འདིར་གཅིག་འཚང་རྒྱའི ལམ་དུ་གོ་བ་ནི། །བསྟན་པ་ཐམས་ཅད་
འགལ་མེད་རྟོགས་པའོ། །གཉིས་པ་གསུང་རབ་ཐམས་ཅད་གདམས་ངག་ཏུ་འཆར་བའི་ཆེ་བ་ནི། དམ་པའི་
མན་ངག་ལ་བརྟེན་གསུང་རབ་ནི། །མཐའ་དག་དོན་ལ་ངེས་པ་རྙེད་བྱས་ཏེ། །དཔྱད་དང་འཇོག་སྒོམ་
ཉམས་ལེནམ་རིམ་པར་མཁས། །ཆོས་སྤོང་དྲུངས་འབྱིན་གསུང་རབ་གདམས་པར་འཆར། གསུམ་པ་
རྒྱལ་བའི་དགོངས་པ་བདེ་བླག་ཏུ་རྙེད་པའི་ཆེ་བ་ནི། གཞུང་ལུགས་ཆེ་རྣམས་གདམས་པའི་མཆོག་ཡིན་ཀྱང་།
མ་སྦྱངས་བློ་ཡིས་དགོངས་པ་རྙེད་དཀའ་ཞིང་། །རྙེད་ཀྱང་ཡུན་རིང་ཚེགས་ཆེ་ལ་ལྟོས་ཚེ། འདི་ལས་
རྒྱལ་བའི་དགོངས་པ་བདེ་བླག་རྟོགས། །བཞི་པ་ཉེས་སྤྱོད་ཆེན་པོ་རང་འགགས་སུ་འགྲོ་བའི་ཆེ་བ་ནི། དེ་
ཕྱིར་རྒྱལ་བའི་བཀའ་ལ་འཚང་རྒྱ་བའི། །གེགས་དང་ཐབས་ཀྱི་རིམ་པ་གཉིས་བརྟགས་ནས། ལེགས་
གསུངས་འདོར་བ་གདམས་པ་འདིས་སྤོང་བས། །ཉེས་སྤྱོད་ཆེན་པོ་རང་འགགས་ཉིད་དུ་འགྱུར། །གསུམ་



ལམ་རིམ་ལེགས་གསུངས་ཉིང་ཁུ། 393
པ་ཆོས་ལ་ཉན་བཤད་ཇི་ལྟར་བྱ་བ་གསུམ། ཉན་པའི་ཚུལ། བཤད་པའི་ཚུལ། མཇུག་ཏུ་ཐུན་མོང་དུ་བྱ་བའི་
ཆུལ་ལོ། དང་པོ་ལ་གསུམ། ཆོས་ཐོས་པའི་ཕན་ཡོན་བསམ་པ། ཆོས་དང་ཆོས་སྨྲ་བ་ལ་རིམ་གྲོ་བསྐྱེད་པ།
ཉན་ཚུལ་དངོས་སོ། །དང་པོ་ནི། གང་ཞིག་འདི་ཐོས་ཡིད་ནི་དད་གྱུར་ནས། །ལེགས་པར་དགའ་ལ་བརྟན་
པ་ཉིད་དུ་འགྱུར། །ཤེས་རབ་སྐྱེ་ཞིང་གཏི་མུག་མེད་འགྱུར་བས། །རང་གི་ཤེས་ཀྱང་འདི་ནི་ཉོ་བའི་རིགས།
གཉིས་པ་ནི། གཅིག་ཏུ་དད་ཅིང་གུས་པས་ཆོས་ཉན་གྱིས། ཁེངས་དང་ཆོས་དང་ཆོས་སྨྲ་ཁྱད་གསོད་བྲལ།
རིམ་གྲོ་བསྐྱེད་སོགས་གུས་པར་བྱ་བ་ནི། །སངས་རྒྱས་འདྲ་བར་དེ་ལ་འདུ་ཤེས་བསྐྱེད། །གསུམ་པ་ལ་
གཉིས༑ ༑འདུ་ཤེས་དྲུག་བསྟེན་པ་དང༌། སྣོད་ཀྱི་སྐྱོན་གསུམ་སྤང་པའོ། །དང་པོ་ནི། །རང་ལ་ནད་པ་ཆོས་
སྨྲ་ལ་སྨན་པ། །ཆོས་ལ་སྨན་དང་ནན་ཏན་ལ་ནད་འཚོ། །དེ་བཞིན་གཤེགས་ལ་སྐྱེས་བུ་དམ་པ་དང་། ཆོས་
ཚུལ་རིང་དུ་གནས་པའི་འདུ་ཤེས་བསྐྱེད། །གཉིས་པ་ནི། ཁ་བུབ་ཞབས་རྡོལ་དྲི་མའི་སྐྱོན་སྤངས་ཏེ། །ལེགས་
པར་རབ་ཏུ་ཉོན་ལ་ཡིད་ལ་འཛིན། །མདོར་ན་སངས་རྒྱས་འགྲུབ་པའི་རྒྱུ་ཚོགས་དང་། །ཐོས་པའི་ཕན་
ཡོན་དྲན་ཏེ་སྤྲོ་བས་ཉན། །གཉིས་པ་ཆོས་བཤད་པའི་ཚུལ་ལ་བཞི། ཆོས་བཤད་པའི་ཕན་ཡོན་བསམ་པ།
སྟོན་པ་དང་ཆོས་ལ་རིམ་གྲོ་བསྐྱེད་པ། བསམ་པ་དང་སྦྱོར་བ་ཇི་ལྟ་བུས་བཤད་པ། ཡུལ་གང་ལ་བཤད་པ་དང་
མི་བཤད་པའི་ཁྱད་པར་རོ། །དང་པོ་ནི། རྙེད་བཀུར་བལྟ་སོགས་ཉོན་མོངས་ཅན་སེམས་དང་། །ལོག་
བཤད་སྤངས་ཏེ་མདོ་སོགས་ཇི་བཞིན་སྟོན། །ལྷག་བསམ་བསྐུལ་དང་དྲག་ཤུལ་ཅན་ཞུས་ལས། །ཕན་
ཡོན་དཔག་མེད་གསུངས་པ་འདི་ཡིས་འཛིན། །གཉིས་པ་ནི། རྒྱལ་ཡུམ་གསུང་ཚེ་སྟོན་པས་ཉིད་གདན་
བཤམས༑ ༑ཆོས་ནི་སངས་རྒྱས་རྣམས་ཀྱིས་བཀུར་བ་ཡི། །ཞིང་ཡིན་དེ་ཕྱིར་ཆོས་དང་སྟོན་པ་ཡི། །ཡོན་
ཏན་བཀའ་དྲིན་དྲན་ཏེ་གུས་པ་བསྐྱེད། །གསུམ་པ་ལ་གཉིས། བསམ་པ་དངོས་དང་སྦྱོར་བའོ། །དང་པོ་ནི།
དཔེ་མཁྱུད་བདགཉིས་སྒྲོག་དང་འཆད་པས་ངལ། །གཞན་སྐྱོན་གླེང་དང་ཕྱི་བཤོལ་ཕྲག་དོག་སྤང་། །འཁོར་
ལ་བྱམས་བསྒོམས་འདུ་ཤེས་ལྔས་ཟིན་པས། །ཚུལ་བཞིན་བསྟེན་དག་བདེ་བའི་ཡོ་བྱད་བསམ། །གཉིས་
པ་ནི། འཁྲུས་སོགས་གཙང་སྦྲ་སྔོན་འགྲོ་བཟང་པོ་ཡི། །ཁྲི་སྟན་ལ་འདུག་ཟབ་མོའི་གཟུངས་བཟླས་ཏེ།



394 ལམ་རིམ་ལེགས་གསུངས་ཉིང་ཁུ།
བཞིན་གྱི་མདངས་གསལ་དཔེ་དོན་རྣམ་ངེས་པས། །ལུང་དང་གཏན་ཚིགས་དུ་མས་དམ་ཆོས་སྟོན། །བཞི་
པ་ནི། ཉན་པའིཀུན་སྤྱོད་འདུལ་བ་ཇི་བཞིན་དང་། །གསོལ་ནས་འཆད་ཅིང་སྣོད་ལྡན་དུ་ཤེས་ན། །མ་
གསོལ་བར་ཡང་འཆད་པའི་དམིགས་གསལ་གསུངས། །གསུམ་པ་མཇུག་ཏུ་ཐུན་མོང་དུ་བྱ་བའི་ཚུལ་ནི།
དེ་ནས་བཤད་ཉན་དགེ་བ་རྫོགས་བྱུང་བསྔོ། །དེ་ལྟའི་ཚུལ་གྱིས་ཐུན་རེའི་བཤད་ཉན་ལའང་། །ཕན་ཡོན་
དཔག་མེད་གསུངས་རྣམས་ཇི་བཞིན་འབྱུང་། །བཤད་ཉན་ལམ་དུ་གཏོང་བའི་གནད་འདི་ནི། །སྔོན་འགྲོའི་
དམ་པ་མཆོག་ཡིན་གཅེས་པར་བཟུང་། །བཞི་པ་གདམས་པ་དངོས་ཀྱིས་སློབ་མ་ཇི་ལྟར་བཀྲི་བའི་རིམ་པ་
ལ་གཉིས། ལམ་གྱི་རྩ་བ་བཤེས་གཉེན་བསྟེན་པའི་ཚུལ་དང་། བསྟེན་ནས་བློ་ཇི་ལྟར་སྦྱང་བའི་རིམ་པའོ། །དང་
པོ་ལ་གཉིས། ངེས་པ་བསྐྱེད་ཚུལ་སྤྲོས་ཏེ་བཤད་པ། སྐྱོང་ཚུལ་མདོར་བསྡུས་བསྟན་པའོ། །དང་པོ་ལ་དྲུག
བསྟེན་བྱ་དགེ་བའི་བཤེས་གཉེན་གྱི་མཚན་ཉིད། སྟེན་བྱེད་སྟོབ་མའི་མཚན་ཉིད། དེས་ཇི་ལྟར་བསྟེན་པའི་
ཚུལ༑ ༑བསྟེན་པའི་ཕན་ཡོན། མ་བསྟེན་པའི་ཉེས་དམིགས། དེ་དག་གི་དོན་བསྡུ་བའོ། །དང་པོ་ནི། དེ་
ནས་གདམས་པ་དངོས་ཀྱི་ཉམས་ལེན་ལ། །སློབ་མའི་རྒྱུད་ཀྱི་ཡོན་ཏན་སྣ་གཅིག་ཀྱང་། དམ་པའི་བཤེས་
གཉེན་མཉེས་ལ་རག་ལས་པས། །ཐོག་མར་དེ་ཡི་བསྟེན་ཚུལ་གནད་དུ་ཆེ། གང་ཞིག་ཚུལ་ཁྲིམས་བསླབའི་
པས་སེམས་རྟ་ཐུལ། །དྲན་ཤེས་ཐག་པས་ཏིང་འཛིན་ལས་སུ་རུང་། །ཤེས་རབ་མིག་གིས་ཟབ་མོའི་དེ་
ཉིད་གཟིགས། །མང་ཐོས་སློབ་མ་དག་ལས་ཡོན་ཏན་ལྷག །ལུང་རིགས་ཙམ་གྱིས་དེ་ཉིད་རྟོགས་པའང་
བཟུང་༑ ༑བཀྲི་བའི་རིམ་པ་མཁས་པས་སྨྲ་མཁས་དང༌། །སྙིང་རྗེས་ཀུན་བསླང་སྟོན་པས་བརྩེ་བདག་
ཉིད༑ ༑སྤྲོ་བརྟན་བརྩོན་བཅས་འཆད་པས་སྐྱོ་བ་སྤངས། །བསླབ་གསུམ་དེ་ཉིད་རྟོགས་དང་བརྩེ་བ་ལྔ་།
གཙོ་བོ་ཡིན་མོད་དུས་ཀྱིས་རྙེད་དཀའ་ན། །སྐྱོན་ཡོན་གཉིས་ལས་ཡོན་ཏན་ལྷག་པ་བཟུང་། །འདི་རྣམས་
ཚང་བྱ་སློབ་མས་ཀྱང་འདི་བསྟེན། །གཉིས་པ་ནི། ཕྱོགས་ལྷུང་སྤངས་ཤིང་དོན་གཉེར་ཤུངས་དྲག་པ།
ལམ་དང་ལམ་མིན་འབྱེད་པའི་བློ་གྲོས་ཅན། །ཉན་ཚེ་ཆོས་ལ་ལེགས་པར་ཡིད་གཏོད་པ། །འདི་དག་
ཚང་བྱ་སློབ་མའི་མཚན་ཉིད་དོ། །གསུམ་པ་ལ་གཉིས། བསམ་པས་བསྟེན་པའི་ཚུལ། སྦྱོར་བས་བསྟེན་པའི་



ལམ་རིམ་ལེགས་གསུངས་ཉིང་ཁུ། 395
ཚུལ་ལོ། །དང་པོ་ལ་གཉིས། རྩ་བ་དང་སྦྱང་བ། བཀའ་དྲིན་རྗེས་སུ་དྲན་ཏེ་གུས་པར་བྱ་བའོ། །དང་པོ་རྩ་བ་དང་
སྦྱང་བ་ནི། ལྷག་པར་དད་པས་སློབ་དཔོན་ཡོན་ཏན་བཟུང་། །དེ་ལ་སྐྱོན་རྟོག་སྐད་ཅིག་ཀྱང་མི་བྱ། །དངོས་
གྲུབ་འགྲུབ་བྱེད་གེགས་བྱེད་འགྱུར་ཕྱིར་རོ། །གལ་ཏེ་བག་མེད་སྐྱོན་རྟོག་འཕྲལ་དུ་བཤགས། །གཉིས་
པ་བཀའ་དྲིན་དྲན་ཏེ་གུས་པར་བྱ་བ་ནི། འདིར་ནི་བཀའ་དྲིན་རྗེས་སུ་དྲན་བྱས་ཏེ། །ཆོས་བཅུ་པ་དང་སྡོང་
པོ་བཀོད་པའི་མདོར། །ཇི་ལྟར་གསུངས་བཞིན་དབྱངས་སུ་བརྗོད་ཅིང་བསམ། །དེ་ནི་བསམ་པས་བཤེས་
གཉེན་བསྟེན་ཚུལ་ལོ། གཉིས་པ་སྦྱོར་བས་བསྟེན་ཚུལ་ནི། རང་སྲོག་བུ་དང་ཆུང་མ་ལོངས་སྤྱོད་འཁོར།
ཁྲུས་དང་སྐུ་མཉེ་དྲིལ་ཕྱི་བསྙུང་གཡོག་དང་། །ཇི་ལྟར་བསྒོ་བཞིན་བཀའ་ལས་མི་འདའ་བར། །བསྒྲུབ་
པའི་མཆོད་པས་གཙོ་བོར་མཉེས་པར་བྱ། །བཞི་པ་བསྟེན་པའི་ཕན་ཡོན་ནི། དེ་ཡི་ཕན་ཡོན་རྒྱལ་དགྱེས་
དགེ་བཤེས་ཉེ། །ངན་འགྲོ་མི་ལྷུང་ལས་ཉོན་གྱི་མི་ཐུབ། །ཡོན་ཏན་ཇེ་མཐོར་འགྱུར་བས་གནས་སྐབས་
དང་༑ ༑མཐར་ཐུག་དོན་འགྲུབ་སངས་རྒྱས་ཡོན་ཟིལ་གནོན། །ལྔ་པ་མ་བསྟེན་པའི་ཉེས་དམིགས་ནི། གལ་
ཏེ་འདི་ཡི་བསྟེན་ཚུལ་ལོག་གྱུར་ན། །རྨོངས་བཞིན་འཆི་བའི་དུས་བྱས་མནར་མེད་སྲེག །ཡོན་ཏན་མི་
སྐྱེ་སྐྱེས་པའང་ཉམས་འགྱུར་ཞིང་། །སྡིག་གྲོགས་མི་དགེའི་བཤེས་ཀྱིའང་སྐྱོན་འདི་འབྱིན། །དྲུག་པ་དེ་
དག་གི་དོན་བསྡུ་བ་ནི། མདོན་ན་སྙིང་ནས་ཆོས་ཤིག་བྱེད་འདོད་ན། །མ་ནོར་འཁྲིད་པའི་བཤེས་གཉེན་
རྒྱུན་རིང་བསྟེན། །དེ་ཚེ་ཕན་ཡོན་ཉེས་དམིགས་རིག་པའི་བློས། །བླ་མའི་དམ་ཚིག་སྲོག་ལས་གཅེས་
པར་བཟུང་། །གཉིས་པ་སྐྱོང་ཚུལ་མདོར་བསྟན་པ་ལ་གཉིས། སྐྱོང་ཚུལ་དངོས། སྐྱོང་ཚུལ་གཉིས་ཀྱིས་བསྐྱང་
དགོས་པའི་རྒྱུ་མཚན་ནོ། །དང་པོ་ལ་གཉིས། ཐུན་གྱི་ངོ་བོ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་
བའོ༑ ༑དང་པོ་ལ་གསུམ། སྦྱོར་བ། དངོས་གཞི། མཇུག་ཏུ་ཇི་ལྟར་བྱ་བའོ། །དང་པོ་ནི། དེ་ནས་གནས་
གཙང་སྐུ་གསུང་ཐུགས་རྟེན་དགྲམ། །མཆོད་པ་གཡོ་མེད་བཀོད་པ་མཛེས་པར་བཤམ། སྟན་ལ་ལུས་
བསྲང་སྐྱིལ་ཀྲུང་སྤྱོད་ལམ་གྱིས། །སྐྱབས་འགྲོ་སེམས་བསྐྱེད་རྒྱུད་དང་འདྲེས་ངེས་བྱ། །བླ་མ་གཙོར་
གྱུར་ཚོགས་ཞིང་གསལ་བཏབ་ལ། །བསག་སྦྱང་གནད་བསྡུས་ཡན་ལག་བདུན་པ་བྱ། །ཕྱག་མཆོད་བསྐུལ་



396
ལམ་རིམ་ལེགས་གསུངས་ཉིང་ཁུ།
བ་གསོལ་བཏབ་ཡི་རང་ལྔས། །ཚོགས་བསགས་བཤགས་པས་སྒྲིབ་སྦྱོང་དགའ་བས་སྤེལ། །བསྔོ་བས་
བསག་སྦྱང་སྤེལ་བའི་དགེ་བ་རྣམས། །ནམ་ཡང་མི་ཟད་བྱེད་ཕྱིར་དོན་བསྡུ་ན། བསག་སྦྱང་སྤེལ་ཞིང་
མི་ཟད་བྱེད་པ་གསུམ། །མཎྜལ་སྔོན་འགྲོས་འདོད་དོན་གསོལ་བ་གདབ། །བཤེས་གཉེན་གུས་སོགས་
ཕྱིན་ཅི་མ་ལོག་བློ། །མཐའ་དག་རྒྱུད་ལ་སྐྱེ་དང་ཕྱི་ནང་གི། །བར་ཆད་ཞི་སོགས་འདུན་པ་ཤུགས་དྲག་
གིས༑ ༑ཡང་ཡང་གསོལ་བ་གདབ་པ་ངེས་པར་བྱ། །གཉིས་པ་དངོས་གཞི་ལ་གཉིས། སྤྱིའི་སྐྱོང་ཚུལ།
སྐབས་འདིའི་སྦྱོང་ཚུལ་ལོ། །དང་པོ་ནི། རང་རྒྱུད་དགེ་ལ་བཀོལ་རུང་བསྒྲུབ་འདོད་པས། བསྐྱང་རྒྱུའི་
དམིགས་པའི་གྲངས་དང་གོ་རིམ་ནི། །ངེས་བྱས་ལྷག་ཆད་མེད་པར་དྲན་ཤེས་སྒྲིམ། །གཞན་དུ་ཧྲིལ་
པོའི་དགེ་སྦྱོར་སྐྱོན་ཅན་འགྱུར། །གཉིས་པ་ནི། སྐབས་འདིར་བཤེས་གཉེན་བསྟེན་པའི་ཕན་ཡོན་དང་།
མ་བསྟེན་ཉེས་དམིགས་བསམས་ཏེ་སྐྱོན་རྟོག་བསྡམ། །ཡོན་ཏན་འབའ་ཞིག་སེམས་པའི་དད་པ་ཡི། །དྲིན་
བསམ་སྙིང་ནས་གུས་པ་སྐྱེས་ཏེ་སྒོམ། །གསུམ་པ་མཇུག་ཏུ་ཇི་ལྟར་བྱ་བ་ནི། དེ་རྗེས་དགེ་བ་བསྔོ་ཞིང་རིམ་
པ་འདིས། །ཉིན་ཞག་གཅིག་ལ་ཐུན་བཞིར་བཅད་དེ་འབད། །རེ་ཞིག་ཐུན་ཆུང་གྲངས་མང་བཟང་གྱེས་
བསླབ༑ ༑དྲོད་ཚད་རྙེད་ནས་ཇི་ལྟར་རིགས་པར་བསྐྱང་། །ཐུན་མཚམས་སུ་ཡང་བསྐྱང་རྒྱུའི་དམིགས་
པ་རྣམས། །རྒྱ་ཡན་མི་བཏང་ཡང་ཡང་དྲན་བྱས་ཏེ། །དེ་ཉིད་ཆེད་དུ་ཚོགས་གསོག་སྒྲིབ་སྦྱོང་དང་། །གཞན་
ཡང་དབང་པོ་སྒོ་སྡོམ་ཟས་ཚོད་རིག །མི་ཉལ་རྣལ་འབྱོར་བརྩོན་དང་ཉལ་བའི་ཚེ། །ལུས་ཀྱི་ཀུན་སྤྱོད་
དྲན་ཤེས་བསྟེན་ཚུལ་སོགས། །སྦྱོར་དངོས་རྗེས་དང་ཐུན་མཚམས་ཉམས་ལེན་རྣམས། །ལྷག་མཐོང་
བར་འདྲ་དངོས་གཞིའི་དམིཊ་བསལ་ཡོད། །གཉིས་པ་སྐྱོང་ཚུལ་གཉིས་ཀྱིས་བསྐྱང་དགོས་པའི་རྒྱུ་མཚན་
ནི༑ ༑ཇི་ལྟར་རིན་ཆེན་བསྲེག་བཀྲུས་ལས་རུང་འགྱུར། །དེ་བཞིན་གནག་དང་དཀར་པོའི་ལས་འབྲས་
ལ༑ ༑སྐྱོ་དང་དང་བར་འགྱུར་བའི་ཡིད་བྱེད་ནི། །འཛིན་སྟངས་ཤུགས་དྲག་རྒྱུན་རིང་དཔྱད་སྒོམ་གྱིས།
ཞི་ལྷག་གང་འདོད་བསྒྲུབ་ལ་ལས་རུང་འགྱུར། །དེ་ཕྱིར་མི་རྟོག་བསྒྲུབ་ལ་དཔྱད་སྒོམ་མཆོག །གང་ཞིག་
ཞི་གནས་བསྒྲུབ་པ་ལྟ་བུའི་ཚེ། །ཧ་ཅང་དཔྱད་ན་མི་བཟང་འཇོག་སྒོམ་དགོས། །དེ་ཕྱིར་མཁས་དང་ཀུ་



ལམ་རིམ་ལེགས་གསུངས་ཉིང་ཁུ། 397
སུ་ལུ་གཉིས་ཀས། །ཞི་གནས་བཤེས་གཉེན་དད་སོགས་ངེས་སྒྲུབ་ཕྱིར། །དཔྱད་དང་འཇོག་པའི་སྐྱོང་
ཚུལ་གཉིས་ཀས་བསྐྱང་། །གཞན་ཡང་བྱིང་རྒོད་སེམས་གནས་གེགས་ཡིན་པས། །དང་བ་ཤུགས་དྲག་
བྱིང་བ་སེལ་བའི་མཆོག །སྐྱོ་བ་ཤུགས་དྲག་རྒོད་པ་སེལ་བྱེད་དུ། །ཚད་ལྡན་གཞུང་མཆོག་དུ་མ་ལས་
གསུངས་ཕྱིར། །འགལ་རྐྱེན་སེལ་བྱེད་སྐྱོན་དུ་མ་བལྟ་ཞིག །གཉིས་པ་བསྟེན་ནས་བློ་ཇི་ལྟར་སྐྱུང་བའི་རིམ་
པ་ལ་གཉིས། དལ་བའི་རྟེན་ལ་སྙིང་པོ་བླང་བའི་ཕྱིར་དུ་བསྐུལ་བ་དང་། སྙིང་པོ་ཇི་ལྟར་ལེན་པའི་ཚུལ་ལོ། །དང་
པོ་ལ་གསུམ། དལ་འབྱོར་ངོས་བཟུང་བ་དང་། དོན་ཆེ་བ་བསམ་པ་དང་། རྙེད་དཀའ་བ་བསམ་པའོ། །དང་པོ་ལ་
གཉིས༑ ༑དུལ་བ་དང་། འབྱོར་པའོ། །དང་པོ་ནི། མཐའ་འཁོབ་དབང་པོ་མ་ཚང་ལོག་ལྟ་ཅན། །རྒྱལ་བའི་
བཀའ་མེད་མི་ཡི་མི་ཁོམ་བཞི། །ཚེ་རིང་ལྷ་དང་ངན་སོང་གསུམ་སྟེ་བརྒྱད། །དེ་དང་བྲལ་བ་དལ་བ་ཡིན་
པར་གསུངས། །གཉིས་པ་གཉིས། རང་གི་འབྱོར་པ་དང༌། གཞན་གྱི་འབྱོར་པའོ། །དང་པོ་ནི། མི་ཉིད་
དབུས་སྐྱེས་དབང་པོ་ཚང་བ་དང་། །མཚམས་མེད་མ་བྱས་སྡེ་སྣོད་གསུམ་ལ་དད། །གཉིས་པ་ནི། སངས་
རྒྱས་བྱོན་དང་ཆོས་བསྟན་བསྟན་པ་གནས། །དེ་རྗེས་འཇུག་དང་གཞན་ཕྱིར་སྙིང་བརྩེ་བའོ། །གཉིས་པ་
དལ་འབྱོར་དོན་ཆེ་བར་བསམ་པ་ནི། འབྱོར་པ་བཅུ་ལྡན་རྟེན་ནི་རྙེད་གྱུར་ནས། །ཚེ་འདི་ལྷུར་ལེན་དུད་
འགྲོའི་ཀུན་སྤྱོད་ཡིན། །གླིང་གསུམ་སྐྱེས་པ་བུད་མེད་མ་གཏོགས་པ། །སྒྲ་མི་སྙན་པ་སྡོམ་པའི་རྟེན་མི་
རུང་༑ ༑ཁམས་གོང་ལྷ་དང་འདོད་ལྷ་ཕལ་ཆེར་གྱི། །རྟེན་དེས་འཕགས་ལམ་གསར་དུ་ཐོབ་མི་སྲིད།
སེམས་ཀྱི་སྟོབས་ཆེན་མི་ཉིད་རྙེད་གྱུར་ནས། །དོན་མེད་སྤྱོད་ན་རིག་སྔགས་ཀྱིས་རྨོངས་འདྲ། །བདེ་
གཤེགས་ལམ་རྟེན་འདི་དགོས་མ་ཟད་ཀྱི། །མངོན་མཐོའི་ལུས་དང་འཁོར་དང་ལོངས་སྤྱོད་རྒྱུ། །སྦྱིན་
སོགས་རྟེན་འདིས་འགྲུབ་འདྲ་གཞན་གྱིས་མིན། །དེ་ཕྱིར་རྒྱུན་དུ་འདི་ཉིད་དོན་ཆེ་བསམ། །གསུམ་པ་
རྙེད་དཀའ་བ་བསམ་པ་ནི། མི་དགེའི་ཕྱོགས་ཡོངས་འཛིན་པ་ངན་འགྲོའི་སྒོ། །རང་རྒྱུད་དགེ་བ་ཁོང་ཁྲོའི་
ཆོམ་པོས་འཕྲོག །སྔར་ཉེས་མི་སྦྱོང་ཕྱིན་ཆད་མི་སྡོམ་པ། །སོས་དལ་འདིས་ནི་འགྲོ་བ་ཅིར་འགྱུར་སོམས།
བདེ་ཐོབ་ཆོས་རག་ལས་ཕྱིར་ཆོས་སྒྲུབ་དགོས། །བཤེས་གཉེན་དལ་འབྱོར་ཚང་ཕྱིར་ཆོས་སྒྲུབ་ནུས། །འདིར་



398 ལམ་རིམ་ལེགས་གསུངས་ཉིང་།
མ་བསྒྲུབས་ན་དལ་འབྱོར་ཕྱིས་རྙེད་དཀའ། །ནམ་འཆིའི་དུས་བཏབ་མེད་པས་དེང་ནས་སྒྲུབ། །ངན་
འགྲོའི་ཚོད་ན་བདེ་འགྲོ་སྲིད་མཐའ་ཙམ། །བདེ་འགྲོ་ཙམ་ཡང་དཀོན་ན་དལ་འབྱོར་སོམས། །མདོར་
ན་དལ་འབྱོར་ངོ་བོ་ངོས་བཟུང་ལ། །དེ་ཉིད་རྒྱུ་འབྲས་སྒོ་ནས་རྙེད་དཀའ་བསམ། །གཉིས་པ་སྙིང་པོ་ཇི་
ལྟར་ལེན་པའི་ཚུལ་ལ་གཉིས། ལམ་སྤྱིའི་རྣམ་གཞག་ལ་ངེས་པ་བསྐྱེད་པ། དེ་ལ་སྙིང་པོ་ལེན་ཚུལ་དངོས་སོ།
དང་པོ་ལ་གཉིས། སྐྱེས་བུ་གསུམ་གྱི་ལམ་དུ་གསུང་རབ་ཐམས་ཅད་འདུ་བའི་ཚུལ། སྐྱེས་བུ་གསུམ་གྱི་སྒོ་ནས་
རིམ་པ་བཞིན་དུ་འཁྲིད་པའི་རྒྱུ་མཚན་བསྟན་པའོ། །དང་པོ་ནི། གསུང་རབ་ཀུན་གྱི་བརྗོད་བྱའི་ལམ་མཐའ་
དག ༑སྐྱེས་བུ་གསུམ་གྱི་ལམ་དུ་ངེས་འདུ་སྟེ། །མངོན་མཐོང་ངེས་ལེགས་སྒྲུབ་པ་ལས་བརྩམས་ཏེ། །གསུངས་
པ་ལས་གཞན་གསུང་རབ་ཡོད་མིན་ཕྱིར། །མངོན་མཐོའི་དཔལ་དང་ངེས་ལེགས་གཉིས་ཕྱེ་བ། །རིམ་
བཞིན་གསུམ་སྒྲུབ་གཙོ་ཕྱིར་ཁྱབ་འབྲེལ་ཡོད། །གཉིས་པ་ལ་གཉིས། སྐྱེས་བུ་གསུམ་གྱི་ལམ་གྱི་སྒོ་ནས་འཁྲིད་
པའི་དོན་གང་ཡིན་པ། རིམ་པ་དེ་ལྟར་འཁྲིད་པའི་རྒྱུ་མཚན་བསྟན་པའོ། །དང་པོ་ནི། འཁྲིད་ཚུལ་ཆུང་
འབྲིང་སྐབས་ཀྱི་ཐུན་མོང་ལམ། །འགའ་ཞིག་སྔོན་འགྲོར་བྱས་ནས་ཆེན་པོར་འཁྲིད། །གཉིས་པ་རྒྱུ་མཚན་
ལ་གཉིས། དངོས་དང་། དགོས་པའོ། །དང་པོ་ནི། སེམས་བསྐྱེད་ཐེག་ཆེན་ལམ་གྱི་གཞུང་ཤིང་སྟེ། །ཚོགས་
གཉིས་རྫོགས་ལ་གསེར་འགྱུར་རྩི་ལྟ་བུ། །གནས་སྐབས་མཐར་ཐུག་འདོད་དོན་མ་ལུས་པ། །སེམས་
མཆོག་འདི་ཡིས་འགྲུབ་པར་གདོན་མི་ཟ། །ཕན་ཡོན་ཅན་གྱི་སེམས་དེ་འབྱུང་བ་ལ། །ཕན་ཡོན་དེ་ལ་སྤྲོ་
བ་ཤུགས་དྲག་དགོས། །ཆུང་འབྲིང་ཐུན་མོང་བསམ་པས་འདི་སྒྲུབ་ཕྱིར། །དེ་ནས་ངེས་པར་སེམས་དེ་
བསྒྲུབ་པར་འགྱུར། །དེ་ཡང་སྒྲུབ་བྱེད་རྩ་བ་བྱམས་སྙིང་རྗེ། །གང་ཞིག་རང་ཉིད་བདེ་ཕོངས་སྡུག་བསྔལ་
གྱིས༑ ༑མནར་ཚུལ་བསམས་ཚེ་ཉམ་ང་མི་འབྱུང་ན། །གཞན་སྡུག་བསྔལ་ལ་མི་བཟོད་ག་ལ་སྐྱེ། །དེ་
ཕྱིར་ངན་སོང་གནོད་པ་འབབ་ཚུལ་དང་། །མཐོ་རིས་ན་ཡང་བདེ་བས་ཕོངས་པའི་ཚུལ། །ཆུང་འབྲིང་
སྐབས་སུ་རང་ཉམས་སྦྱར་བསམས་ན། །གཉེན་འགྱུར་འགྲོ་ལ་བྱམས་དང་སྙིང་རྗེ་སྐྱེ། །གཞན་ཡང་
ཆུང་འབྲིང་སྐབས་ཀྱི་བསག་སྦྱང་རྣམས། །སེམས་བསྐྱེད་སྔོན་འགྲོའི་རྒྱུད་སྦྱོང་ཐབས་འགྱུར་ཕྱིར། །ཆུང་



ལམ་རིམ་ལེགས་གསུངམ་ཉིང་ཁུ། 399
འབྲིང་ཆོས་སྐོར་ཆེན་པོའི་ཡན་ལག་ཏུ། །འགྲོ་ཚུལ་འདི་དག་བསམས་ནས་ཉམས་ལེན་གཅེས། །དེ་ལྟར་
སྦྱངས་པས་སེམས་བསྐྱེད་དེ་བརྟན་ཕྱིར། །སྨོན་སེམས་ཆོ་གས་བཟུང་སྟེ་བསླབ་བྱ་མཉན། །དེ་ནས་རྒྱལ་
སྲས་སྤྱོད་པ་ཁུར་བཟོད་ན། །འཇུག་སྡོམ་སླང་ཞིང་རྩ་ལྟུང་སྲོག་བསྡོས་བསྲུང༌། །ཟག་པ་ཆུང་འབྲིང་
སྤང་ཞིང་ཉམས་ནའང་གསོ། །ཕྱིན་དྲུག་བསླབ་པ་སྤྱི་དང་ཁྱད་པར་དུ། །མངོན་ཤེས་ལྷག་མཐོང་བསྐྱེད་
ཕྱིར་ཞི་གནས་དང་། །ཡིན་ལུགས་ཕུ་ཐག་བཅད་ནས་སྔགས་ལ་འཇུག །གཞན་ཡང་ཟབ་དང་རྒྱ་ཆེའི་
ལམ་ཤེས་ནས། །དེ་དག་གོ་རིམ་གྲངས་ངེས་ཟུང་འབྲེལ་གྱིས། །སངས་རྒྱས་འགྲུབ་ཀྱི་ཕྱོགས་རེས་ཆོག་
ཤེས་དོར། །གཉིས་པ་དགོས་པ་ནི། གལ་ཏེ་ཆུང་འབྲིང་ལམ་དེ་ཆེན་པོ་ཡི། །ཡན་ལག་ཡིན་ན་གསུམ་
བསྙད་ཅི་ཞེ་ན། །མ་སྦྱངས་རྒྱལ་སྲས་ཁས་འཆེ་གཞོམ་པ་དང་། །རབ་འབྲིང་ཐ་མའི་བློ་ལ་ཕན་ཕྱིར་
ཡིན༑ ༑སྐྱེས་བུ་གསུམ་བློ་རིམ་གྱིས་བསྐྱེད་དགོས་པར། །མདོ་དང་ཤིང་རྟ་ཆེན་པོ་རྣམས་ཀྱིས་གསུངས།
གང་ཟག་ཐ་མས་ལམ་མཆོག་སྣོད་མི་རུང་། །རབ་འབྲིང་ཐུན་མོང་ལམ་བསྟན་སྐྱོན་མི་འགྱུར། གཉིས་
པ་སྙིང་པོ་ལེན་ཚུལ་དངོས་ལ་གསུམ། སྐྱེས་བུ་ཆུང་ངུ་དང་ཐུན་མོང་བའི་ལམ་གྱི་རིམ་པ་ལ་བློ་སྦྱང་བ་དང་། །འབྲིང་
དང་ཐུན་མོང་བའི་ལམ་གྱི་རིམ་པ་ལ་བློ་སྦྱང་བ་དང་། སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱང་བའོ། །དང་
པོ་ལ་གསུམ། ཆུང་ངུའི་བསམ་པ་སྦྱོང་བ་དངོས། བསམ་པ་དེ་སྐྱེས་པའི་ཚད། དེ་ལ་ལོག་རྟོག་བསལ་བའོ།
དང་པོ་ལ་གཉིས། འཇིག་རྟེན་ཕྱི་མ་དོན་གཉེར་གྱི་བློ་བསྐྱེད་པ། འཇིག་རྟེན་ཕྱི་མར་བདེ་བའི་ཐབས་བསྟེན་
པའོ༑ ༑དང་པོ་ལ་གཉིས། འཇིག་རྟེན་འདིར་རིང་དུ་མི་གནས་པ་འཆི་བ་རྗེས་སུ་དྲན་པ་བསམ་པ། འཇིག་
རྟེན་ཕྱི་མ་ཇི་ལྟར་འགྱུར་བ་འགྲོ་བ་གཉིས་ཀྱི་བདེ་སྡུག་བསམ་པའོ། །དང་པོ་ལ་བཞི། འཆི་བ་དྲན་པ་མ་བསྒོམ་
པའི་ཉེས་དམིགས། སྒོམས་པའི་ཕན་ཡོན། འཆི་བ་དྲན་པའི་བློ་ཇི་ལྟ་བུ་ཞིག་བསྐྱེད་པ། འཆི་བ་དྲན་པ་སྒོམ་
ཚུལ་ལོ། །དང་པོ་ནི། ཉིན་རེ་བཞིན་ཡང དེ་རིང་མི་འཆི་ཞེས། །ཚེ་འདི་འབའ་ཞིག་སེམས་པས་བློ་མིག་
ཉམས༔ སྣདགེ་བ་མཐུ་ཆུང་སྒོ་གསུམ་སྡིག་དང་འདྲེས། །ཆོས་ལས་རྒྱབ་ཕྱོགས་འདི་ལས་མི་རུངས་
ཅི༑ ༑དེ་ཕྱིར་སྙིང་ནས་འཆི་བ་དྲན་གྱིས་ལ། །ཚེ་འདིའི་ཆེ་ཐབས་སྙིང་པོ་མེད་པར་བལྟོས། །གཉིས་པ་



400 ལམ་རིམ་ལེགས་གསུངས་ཉིང་ཁུ།
ཕན་ཡོན་ནི། མ་འཚོའི་ཕྱོགས་འཛིན་རྒུད་པ་ཀུན་གྱི་སྒོ། །འཆི་བ་དྲན་པ་ཕུན་ཚོགས་ཀུན་གྱི་གཏེར། །མདོར་
ན་སྐྱེས་བུའི་དོན་འགྲུབ་ཐོབ་དུས་འདིར། །ཆོས་ལ་ཕྱི་བཤོལ་གཉིད་རྨུགས་བྲེ་མོའི་གཏམ། །བཟའ་གཏུང་
རྣམ་གཡེང་སོགས་ཀྱི་སྐྱོན་རིག་ནས། །ནམ་འཆི་ངེས་མེད་སྙིང་ལ་ཟུག་པར་མཛོད། །གསུམ་པ་བློ་ཇི་
ལྟ་བུ་ཞིག་བསྐྱེད་པ་ནི། དེ་ཚེ་འཆི་ཙམ་དགག་པར་མི་ནུས་ཀྱང་། །སྡིག་དང་འདྲེས་བཞིན་འཆི་ལ་སྐྲག་
བྱ་སྟེ། །ངན་འགྲོའི་རྒྱུ་འགོག་མངོན་མཐོ་ངེས་ལེགས་རྒྱུ། །བསྒྲུབས་ནས་འཕོ་བ་མཁས་པའི་ཉམས་
ལེན་ཡིན། །བཞི་པ་འཆི་བ་དྲན་པ་བསྒོམ་ཚུལ་ལ་གསུམ། ངེས་པར་འཆི་བ་དྲན་པ། ནམ་འཆི་ངེས་མེད་
བསམ་པ། འཆི་བའི་ཚེ་ཆོས་མ་གཏོགས་གང་གིས་ཀྱང་མི་ཕན་པ་བསམ་པའོ། །དང་པོ་ལ་གསུམ། འཆི་
བདག་ངེས་པར་འོང་ལ་དེ་ཡང་རྐྱེན་གྱིས་བཟློག་ཏུ་མེད་པ་བསམ་པ། ཚེ་ལ་བསྣོན་པ་མེད་ཅིང་འབྲི་བྱེད་བར་
མ་ཆད་དུ་ཡོད་པ་བསམ་པ། གསོན་པའི་ཚེ་ཡང་ཆོས་བྱ་བའི་ལོང་མེད་པར་ངེས་པར་འཆི་བ་བསམ་པའོ། དངཔོ་
ནི༑ ༑རེ་ཞིག་འཆི་བས་འཇིགས་མེད་རྙེད་དཀའ་སྟེ། །སྲིད་གསུམ་མི་རྟག་སྟོན་ཀའི་སྤྲིན་དང་འདྲ། །འགྲོ་
བའི་སྐྱེ་འཆི་གར་ལ་བལྟ་དང་མཚུངས། །འགྲོ་བའི་ཚེ་ནི་ནམ་མཁའི་གློག་འདྲ་སྟེ། །རི་གཟར་འབབ་
ཆུ་དང་འདྲ་མྱུར་མགྱོགས་འགྲོ། །མི་རྟག་ཚུལ་ལ་ནང་ནས་འཁྲིག་ཚུད་ན། །ཕྱི་རོལ་དངོས་པོས་མི་རྟག་
མི་སྟོན་མེད། གཉིས་པ་ནི། བར་གྱི་གསོན་པའང་ཉིན་བཞིན་འཆི་ལ་ཉེ། །མི་ཡི་དཔའ་བོ་ཐོག་མའི་མཚན་
མོར་ནི། །གང་ན་འཇིག་རྟེན་མངལ་ན་གནས་གྱུར་པ། །དེ་ནས་བརྩམས་ཏེ་དེ་ནི་ཉིན་རེ་བཞིན། །འགྲོས་
བཤོལ་མེད་པར་འཆི་བདག་དྲུང་དུ་འགྲོ། །གསུམ་པ་ནི། ཧ་ཅང་རྒས་དང་བྱིས་པས་ཆོས་མི་དྲན། །བར་
དུའང་བཟའ་བཏུང་གཉིད་དང་ནད་སོགས་ཀྱིས། །ལོ་བརྒྱར་གནས་ཀྱང་ཆོས་སྐབས་སྲིད་མཐའ་ཙམ།
དེ་རིང་འཆི་དང་མི་འཆིའི་ཆ་མེད་ཀྱང་། །སྔ་མའི་ཕྱོཌ་འཛིན་དཔྱོད་ལྡན་རྣམས་ཀྱི་ལུགས། །ཕྱི་མ་
ལྟར་བྱས་འགྱོད་ཅིང་འཆི་དུས་བྱེད། །འཆི་ན་འཆི་གྲབས་ཚུད་པ་མཆོག་མིན་ནམ། །གཉིས་པ་ནམ་འཆི་
ངེས་མེད་བསམ་པ་ལ་གསུམ། འཛམ་བུ་གླིང་པའི་ཚེ་ལ་ངེས་པ་མེད་པས་ནམ་འཆི་ངེས་མེད་བསམ་པ། ལུས་
ཤིན་ཏུ་ཉམ་ཚུང་བས་ནམ་འཆི་ངེས་མེད་བསམ་པ། འཆི་རྐྱེན་ཤིན་ཏུ་མང་ཞིང་གསོན་རྐྱེན་ཉུང་བ་བསམ་པའོ།



ལམ་རིམ་ལེགས་གསུངས་ཉིང་ཅུ། 401
དང་པོ་ནི། འཛམ་གླིང་ཚེ་ཚད་ཧ་ཅང་མ་ངེས་ཤིང༌། །གཉིས་པ་ནི། ཉམ་ཆུང་ལུས་འདི་མི་བཟད་འཆི་
རྐྱེན་འཛིན། །གསུམ་པ་ནི། གསོན་རྐྱེན་འགའ་ཡང་འཆི་རྐྱེན་ཉིད་གྱུར་ན། །ངེས་པར་འཆི་ཁྱོད་ཆོས་
ཉིད་ཕན་པར་བཟུང་། །གསུམ་པ་འཆི་བའི་ཚེ་ཚེས་ཆོས་མ་གཏོགས་གང་གིས་ཀྱང་མི་ཕན་པ་བསམ་པ་ནི།
མདོར་ན་བདག་གིས་ཚེ་འདིའི་ཕུན་ཚོགས་འདོར། །འདི་དག་གིས་ཀྱང་བདག་འདོར་གདོན་མི་ཟ། །དེ་
ཕྱིར་ལུས་དང་གཉེན་དང་ལོངས་སྤྱོད་ཀྱི། །རྐྱེན་དབང་མི་བཏང་ཆོས་ལ་ཐག་ཆོད་བྱ། །དེ་ཕྱིར་གདམས་
པ་འདི་ལ་གལ་ཆུང་དང་། །འདི་མེད་གོང་མའི་ལམ་གྱི་མཐོ་སྙེགས་དང༌། །བསྒོམས་ཀྱང་མི་སྐྱེ་སྙམ་
བྱེད་ཞུམ་གྱུར་ན། །གསོལ་བ་བཏབ་ནས་སྙིང་ལ་རུས་ཤིང་བསྐྱེད། །གཉིས་པ་འཇིག་རྟེན་ཕྱི་མར་ཇི་ལྟར་
འགྱུར་བ་འགྲོ་བ་གཉིས་ཀྱི་བདེ་སྡུག་བསམ་པ་ལ་གསུམ། དམྱལ་བ། ཡི་དྭགས། དུད་འགྲོའི་སྡུག་བསྔལ་
བསམ་པའོ། །དང་པོ་ནི། དེ་ལྟར་མྱུར་དུ་འཆི་ཁྱོད་བསྡད་ལོང་མེད། །དེ་ཚེ་མེད་པར་མི་འགྱུར་ལས་
དབང་གིས། །ཇི་ལྟར་འཕངས་བཞིན་འགྲོ་བ་གཉིས་སུ་སྐྱེ། །ངན་འགྲོར་ལྟུང་ན་ཚ་ཞིང་གྲང་བ་དང་།
གཉིས་པ་དང་གསུམ་པ་ནི། བཀྲེས་སྐོམ་གྱིས་རིད་རྨོངས་པའི་སྡུག་བསྔལ་མང་། །བཟོད་གླགས་མེད་པའི་
མུ་ནི་བར་བསྐལ་དང་། །མི་རྣམས་ཟླ་བ་ཞག་གཅིག་ཏུ་བྱས་པའི། །རང་ལོ་ཁྲི་ནི་ཡི་དྭགས་ཚེ་རིང་ཚད།
དུད་འགྲོའང་མཆོག་རིང་བསྐལ་པར་སྡུག་བསྔལ་གཟིར། །ཚེར་མ་ཙམ་ཡང་བཟོད་པར་མི་ནུས་ན། །ངན་
འགྲོའི་སྡུག་བསྔལ་རེག་ན་ཅིར་འགྱུར་སེམས། །གཉིས་པ་འཇིག་རྟེན་ཕྱི་མར་བདེ་བའི་ཐབས་བསྟན་པ་ལ་
གཉིས༑ ༑བསྟན་པ་ལ་འཇུག་པའི་སྒོ་དམ་པ་སྐྱབས་འགྲོ་སྦྱང་བ། བདེ་ལེགས་ཐམས་ཅད་ཀྱི་རྩ་བ་ཡིད་ཆེས་
ཀྱི་དད་པ་བསྐྱེད་པའོ། །དང་པོ་ལ་བཞི། ཡུལ་ངོས་བཟུང་བ། དེ་སྐྱབས་སུ་འོས་པའི་རྒྱུ་མཚན། ཅི་ཙམ་
གྱིས་སྐྱབས་སུ་སོང་བའི་ཚུལ། སྐྱབས་སུ་སོང་ནས་བསླབ་པར་བྱ་བའི་རིམ་པའོ། །དང་པོ་ནི། གལ་ཏེ་ཕྱི་
མར་བདེ་བའི་ཐབས་བསྟེན་ན། །གང་ལ་ཉེས་པ་གཏན་ནས་མི་མངའ་ཞིང༌། །ཡོན་ཏན་རྣམ་པ་ཐམས་
ཅད་གནས་གྱུར་པ། །དེས་མཚོན་ཆོས་དང་འཕགས་པའི་དགེ་འདུན་ཏེ། །ཐར་པ་འདོད་པ་རྣམས་ཀྱིས་
སྐྱབས་སུ་བཟུང་། །གཉིས་པ་ནི། རང་ཉིད་འཇིགས་པ་ཀུན་ལས་རྣམ་གྲོལ་ཞིང་། །གཞན་དག་འཇིགས་



402 ལམ་རིམ་ལེགས་གསུངས་ཉིང་ཁུ།
པ་ལས་སྒྲོལ་ཐབས་ལ་མཁས། །ཀུན་ལ་ཐུགས་རྗེས་ཁྱབ་པ་སྐྱབས་སུ་འོས། །འདི་ལ་ཕྱི་རྐྱེན་རྒྱལ་བས་
བསྒྲུབས་ཟིན་ཀྱང༌། །ནང་རྐྱེན་བློ་བཀལ་སྐྱབས་སུ་ངེས་འཛིན་དགོས། །གསུམ་པ་ནི། ཇི་ཙམ་གྱིས་
འདིར་སྐྱབས་སུ་སོང་ཞེ་ན། །གསལ་རྫོགས་མཚན་དཔེའི་དཔལ་གྱིས་སྐུ་མཛེས་ཤིང་། །མཐའ་དག་
དྲིས་ཚིག་དྲི་ལན་དུས་གཅིག་འབྱིན། །མཁྱེན་བརྩེས་ཤེས་བྱའི་དཀྱིལ་འཁོར་མངོན་ཁྱབ་ཅན། །ལྷུན་
གྲུབ་རྒྱུན་མི་ཆད་པའི་འཕྲིན་ལས་ཏེ། །འདི་དག་སངས་རྒྱས་ཡོན་ཏན་མདོ་ཙམ་ལགས། །དེ་ཡང་ཆོས་
བསྒོམས་ཉིད་བྱུང་ཆོས་ཡོན་ཏན། །ཆོས་ཚུལ་ལེགས་སྒྲུབ་དགེ་འདུན་ཡོན་ཏན་ཏེ། །མཆོག་གསུམ་ཡོན་
ཏན་ཁྱད་པར་ཕྲ་མོའང་ཤེས། །རྒྱལ་སྟོན་ཆོས་སྐྱབས་དངོས་དང་དགེ་འདུན་གྲོགས། །རང་གི་སྟོན་པ་
དེ་ཆོས་དགེ་འདུན་ལ། །སྐྱོན་མེད་གཅིག་ཤོས་དེ་ལས་ལྡོག་མཐོང་བ། །འདི་དག་བདག་གི་རྒྱུད་ལ་ཚང་
གྱུར་པ། །དེ་ཙམ་གྱིས་འདིར་སྐྱབས་སུ་སོང་བར་འཛིན། །བཞི་པ་ནི། ལྷ་གཞན་སྐྱབས་མིན་འཚེ་དང་
བསོད་སེམས་བྲལ། །མུ་སྟེགས་མི་འགྲོགས་དགག་པའི་བསླབ་བྱ་སྟེ། །ཇི་ལྟར་བདེ་གཤེགས་སྐུ་གཟུགས་
ཤིང་ལས་ཀྱང་། །བྱས་མཆོད་ཕྱག་དང་ལྡང་སོགས་བསྒྲུབ་པའོ། །ཆོས་ཡིག་འབྲུ་གཅིག་སེར་གོས་སོར་
གཅིག་ལ། །ཆོས་དང་དགེ་འདུན་དངོས་བཞིན་གུས་པ་བསྐྱེད། །གཞན་ཡང་རང་བློ་དཔང་བཞག་དཀོན་
མཆོག་ལ། །མ་གུས་སྤངས་ཞིང་གཅིག་ཏུ་གུས་པ་བསྒྲུབ། །ཕྱི་ནང་སྟོན་པ་བསྟན་པ་སློབ་ཁྱད་ཤེས། །དཀོན་
མཆོག་དྲིན་ཤེས་སྙིང་ནས་མཆོད་ལ་བརྩོན། །ལུས་ཅན་སྐྱབས་འགྲོའི་དགེ་ལ་འགོད་པ་དང་། །བྱ་བ་
གང་བྱེད་དཀོན་མཆོག་བློ་བཀལ་སྒྲུབ། །དེ་ནི་སངས་རྒྱས་བསྟན་པའི་ནང་ཚུད་ཅིང་། །སྡོམ་པ་ཐམས་
ཅད་སྐྱེ་བའི་རྟེན་དུའང་འགྱུར། སྔོན་བསགས་ལས་ཀྱི་སྒྲིབ་པ་བསྲབས་ཤིང་འཛད། དེ་ཡིས་བསོད་ནམས་
གཟུགས་གྱུར་མཁར་མི་ཤོང་། ངན་འགྲོར་མི་ལྟུང་མི་དང་མི་མིན་གྱི། །བར་གཅོད་མི་ཚུགས་ཅི་བསམས་
ཐམས་ཅད་འགྲུབ། །མྱུར་འཚང་རྒྱ་ཕྱིར་ཉིན་མཚན་ལན་དྲུག་ཏུ། །ཕན་ཡོན་དེ་རྣམས་དྲན་ནས་སྐྱབས་
འགྲོ་ཞིང་། ཅི་ལ་བབས་ཀྱང་སྐྱབས་འགྲོ་ཡོང་མི་གཏོང་། །སྲོག་ལ་ཐུག་ན་འདི་ནི་གཏོང་སྙམ་དང་། སྐྱབས་
ལ་གཉིས་འཛིན་བྱེད་ན་སྡོམ་པ་ཞིག །རང་ཉིད་འཁོར་བས་འཇིགས་དང་དཀོན་མཆོག་ལ། །དེ་ལས་



ལམ་རིམ་ལེགས་གསུངས་ཉིང་ཁུ། 403
བསྐྱབ་པའི་ནུས་པ་ཡོད་མཐོང་ནས། །བཞད་གད་ཙམ་དུ་དཀོན་མཆོག་མི་སྤོང་ཞིང་། །བློ་འཁེལ་སེམས་
པ་ཐུན་མོང་སྐྱབས་འགྲོའི་དོན། གཉིས་པ་བདེ་ལེགས་ཐམས་ཅད་ཀྱི་རྩ་བ་ཡིད་ཆེས་ཀྱི་དད་པ་བསྐྱེད་པ་ལ་
གསུམ༑ ༑ལས་འབྲས་སྤྱིར་བསམ་པ། །བྱེ་བྲག་ཏུ་བསམ་པ། བསམས་ནས་འཇུག་ལྡོག་བྱ་ཚུལ་ལོ། །དང་
པོ་ལ་གཉིས། སྤྱིར་བསམ་ཚུལ་དངོས་། སོ་སོར་ཕྱེ་སྟེ་བསམ་པའོ། །དང་པོ་ལ་བཞི། །ལས་ངེས་པའི་ཚུལ།
ལས་འཕེལ་ཆེ་བ། །ལས་མ་བྱས་པ་དང་མི་འཕྲད་པ། ལས་བྱས་པ་ཆུད་མི་ཟ་བའོ། །དང་པོ་ནི། །དགེ་དང་
མི་དགེའི་ལས་ཀྱི་སྤྱི་ལས་ནི། །བདེ་སྡུག་སྤྱི་འབྱུང་བདེ་སྡུག་ཁྱད་པར་གཉིས། །ལས་གཉིས་ཁྱད་པར་
ཕྲ་མོ་ལས་བྱུང་ཞིང་། །གཉིས་པ་ནི། །དགེ་སྡིག་ཆུང་ངུས་བདེ་སྡུག་ཆེར་བསྐྱེད་དང་། །གསུམ་པ་ནི།
དགེ་སྡིག་མ་བསགས་བདེ་སྡུག་མྱོང་མི་སྲིད། །བཞི་པ་ནི། རང་གི་ལས་བྱས་ཆུད་ཟར་མི་འགྱུར་ཞིང་།
མ་བྱས་ཕྲད་མེད་བྱིན་ལེན་ལྟར་མི་འཕོ། གཉིས་པ་སོ་སོར་ཕྱེ་སྟེ་བསམ་པ་ལ་གཉིས། །ལས་ལམ་བཅུ་གཙོ་
བོར་བསྟན་པ། ལས་དང་འབྲས་བུ་གཏན་ལ་དབབ་པའོ། །དང་པོ་ནི། སྒོ་གསུམ་ལས་རྣམས་འདི་བཅུར་
མ་འདུས་ཀྱང་། །ཆེ་ལོང་བསྡུས་ནས་ལས་ལམ་བཅུར་གསུངས་སོ། །ཚུལ་ཁྲིམས་ལ་སོགས་དགེ་བ་སྣ་
རེ་ཡང་། །བྱེད་པ་ཁུར་མེད་ཐེག་ཆེན་ཁས་འཆེ་བ། །རྒྱལ་བའི་སྤྱན་སྔར་འཇིག་རྟེན་བསླུ་བར་གསུངས།
དེ་ཕྱིར་ངག་བསྲུངས་ཡིད་ནི་རབ་བསྡམས་ཏེ། །ལུས་ཀྱིས་མི་དགེ་བ་དག་མི་བྱེད་པ། །དེ་དག་དྲང་སྲོང་
ཆེན་པོའི་ལམ་ལ་བརྩོན། །གཉིས་པ་ལས་འབྲས་བུ་གཏན་ལ་དབབ་པ་ལ་གསུམ། །ནག་པོའི་ལས་འབྲས།
དཀར་པོའི་ལས་འབྲས། ལས་ཀྱི་རྣམ་དབྱེ་གཞན་བསྟན་པའོ། །དང་པོ་ལ་གསུམ། ནག་པོའི་ལས་ལམ་དངོས།
ལྕི་ཡང་གི་ཁྱད་པར་། དེ་དག་གི་འབྲས་བུ་བསྟན་པའོ། །དང་པོ་ནི། སྲོག་གཅོད་ནས་བརྩམས་མི་དགེ་བཅུ་
པོ་ལ། །གཞི་བསམ་སྦྱོར་བ་མཐར་ཐུག་བརྩི་བའི་ཚུལ། །གཞི་ནི་སེམས་ཅན་ཕ་རོལ་འདུ་ཤེས་དང་། །ཉོན་
མོངས་ཀུན་སློང་གསུམ་ནི་བསམ་པ་སྟེ། །སེམས་ཅན་ལ་དེར་ཤེས་སོགས་འདུ་ཤེས་བཞི། །ཉོན་མོངས་
དུག་གསུམ་གང་རུང་ཀུན་སློང་ནི། །གསོད་འདོད་སྤྱི་ཞུགས་འཁྲུལ་ཀྱང་སྡིག་ཏུ་འགྱུར། །སྦྱོར་བ་མཚོན་
དང་དུག་དང་རིག་སྔགས་སོགས། །རང་གིས་བྱས་སམ་བྱེད་དུ་བཅུག་པའོ། །མཐར་ཐུག་སྦྱོར་བའི་



404 ལམ་རིམ་ལེགས་གསུངས་ཉིང་ཁུ།
རྐྱེན་གྱིས་བསད་བྱ་གང་། །རང་གི་སྔ་རོལ་ཤི་བ་དགོས་པར་གསུངས། །ཀུན་སློང་སྤྱི་ཞུགས་ཚུལ་དེ་
ལྷག་དགུར་མཚུངས། །མ་བྱིན་ལེན་གཞི་གཞན་གྱི་ཡོངས་བཟུང་རྫས། །བསམ་པའི་འདུ་ཤེས་ཉོན་མོངས་
སྲོག་གཅོད་འདྲ། །ཀུན་སློང་གནང་མེད་ཕ་རོལ་དབྲལ་བར་འདོད། །སྦྱོར་བ་མཐུ་དང་འཇབ་བུ་གང་
ཡིན་ཡང༌། །རང་གིས་བྱས་སམ་བྱེད་དུ་བཅུག་པའོ། །དེ་ཡང་བཅོལ་དང་བུ་ལོན་ལ་སོགས་ལ། །གཡོ་
བྱེད་ཕལ་ཆེར་མ་བྱིན་ལེན་དུ་མཚུངས། །མཐར་ཐུག་ཐོབ་བློ་སྐྱེས་པ་ཡན་ལག་གསུངས། །ལོག་གཡེམ་
གཞི་ནི་མ་སོགས་བགྲོད་བྱ་མིན། ཁ་དང་བཤང་ལམ་ལ་སོགས་ལམ་མིན་དང༌། །མཆོད་རྟེན་བླ་མའི་
མདུན་སོགས་གནས་མིན་དང་། །སྦྲུམ་མ་བསྙེན་གནས་དུས་སོགས་དུས་མིན་པའི། །བསམ་པའི་འདུ་
ཤེས་སྔ་མ་མ་འཁྲུལ་དགོས། །མི་ཚངས་སྤྱོད་ལ་འཁྲུལ་ཀྱང་འདྲ་བར་གསུངས། །མཛོད་ལས་དེ་ལས་
གཞན་དུ་གསུངས་པའང་ཡོད། །ཉོན་མོངས་དུག་གསུམ་གང་རུང་ཀུན་སློང་ནི། །མི་ཚངས་སྤྱོད་པས་
བགྲོད་པར་འདོད་པའོ། །སྦྱོར་བ་དེ་ཡི་དོན་ལ་རྩོལ་བ་དང་། །མཐར་ཐུག་གཉིས་ཀྱི་གཉིས་སྤྲད་གྱུར་
པའོ༑ ༑རྫུན་གཞི་མཐོང་སོགས་བརྒྱད་དང་ཡུལ་གྱིས་གོ །བསམ་པའི་འདུ་ཤེས་མཐོང་ལ་མ་མཐོང་
བར༑ ༑བསྒྱུར་བ་སོགས་དང་ཉོན་མོངས་སྔར་དང་འདྲ། །ཀུན་སློང་འདུ་ཤེས་སྒྱུར་ཏེ་སྨྲ་འདོད་པ། །སྦྱོར་
བ་སྨྲའམ་མི་སྨྲ་དང་དུ་ལེན། །ལུས་བསྒྱུར་མཚན་མ་སྟོན་པ་ཉིད་ཀྱང་འདྲ། །རང་གཞན་གང་ཕྱིར་སྨྲས་
པའང་བརྫུན་དུ་མཚུངས། །བརྫུན་དང་ཕྲ་མ་ཚིག་རྩུབ་གསུམ་ལ་ཡང་། །བཅོལ་བས་ཀྱང་ནི་ལས་ལམ་
འགྱུར་བཤད་ཅིང་། །རང་གིས་སྨྲས་པ་དགོས་པའང་འདུལ་བར་གསུངས། །མཐར་ཐུག་ཕ་རོལ་པོ་
ཡིས་དོན་གོ་བའོ། །མ་གོ་བརྫུན་སོགས་གསུམ་གི་ཀྱལ་པར་འགྱུར། །ཕྲ་མའི་གཞི་ནི་མཐུན་འགྲས་སེམས་
ཅན་རྣམས། །བསམ་པའི་འདུ་ཤེས་ཉོན་མོངས་བརྫུན་དང་འདྲ། །ཀུན་སློང་མཐུན་དབྱེ་མི་མཐུན་འདུ་
མི་འདོད། །སྦྱོར་བ་བདེན་དང་གཅིག་ཤོས་སྙན་གཅིག་ཤོས། །རང་གཞན་གང་གི་ཕྱིར་དུ་སྨྲས་ཀྱང་
རུང་༑ ༑མཐར་ཐུག་འབྱེད་པའི་ཚིག་སྨྲས་དོན་གོ་བའོ། །ཚིག་རྩུབ་གཞི་ནི་མནར་སེམས་སྐྱེ་བ་ཡི། །གཞིར་
གྱུར་སེམས་ཅན་བསམ་པའི་གཉིས་སྔར་བཞིན། །ཀུན་སློང་ངག་རྩུབ་སྨྲ་བར་འདོད་པ་དང༌། །སྦྱོར་བ་



ལམ་རིམ་ལེགས་གསུངས་ཉིང་ཁྱུ།
405
བདེན་དང་མི་བདེན་གང་རུང་གིས། །རིགས་སམ་ལུས་སམ་ཚུལ་ཁྲིམས་གང་རུང་གི །སྐྱོན་ལས་བརྩམས་
ཏེ་མི་སྙན་སྨྲ་བ་དང་། །མཐར་ཐུག་སྨྲ་ཡུལ་གང་དེས་དོན་གོ་བའོ། །ངག་ཀྱལ་གཞི་ནི་དོན་མེད་ལྡན་པའི་
དོན༑ ༑བསམ་པ་བརྗོད་འདོད་དོན་ལ་དེར་འདུ་ཤེས། །ཉོན་མོངས་དུག་གསུམ་གང་རུང་ཀུན་སློང་ནི།
མ་འབྲེལ་བ་ཡི་བྱུང་རྒྱལ་སྨྲ་འདོད་པའོ། །སྦྱོར་བ་ངག་ཀྱལ་སྨྲ་བར་རྩོམ་པ་དང་། །མཐར་ཐུག་ངག་
ཀྱལ་སྨྲས་ཟིན་ཉིད་ལ་བཞེད། །བརྣབ་སེམས་གཞི་ནི་གཞན་གྱི་ནོར་ཡོ་བྱད། །བསམ་པའི་འདུ་ཤེས་དེ་
ལ་དེར་འདུ་ཤེས། །ཉོན་མོངས་དུག་གསུམ་ཀུན་སློང་བདག་གིར་འདོད། །སྦྱོར་བ་བསམ་དོན་དེ་ལ་དེར་
རྩོལ་བྱེད། །མཐར་ཐུག་ནོར་ལ་སོགས་པ་གང་ཡིན་དེ། །བདག་གིར་གྱུར་ཅིག་སྙམ་པ་སྐྱེས་པའོ། །གནོད་
སེམས་གཞི་དང་བསམ་པའི་དང་པོ་གཉིས། །ཚིག་རྩུབ་བཞིན་དང་ཀུན་སློང་རྡེག་སོགས་དང་། །ལོངས་
སྤྱོད་རྒུད་ན་ཅི་མ་རུང་སེམས་སོགས། །སྦྱོར་བ་བསམ་པ་དེ་ལ་སྦྱོར་བ་བྱས། །མཐར་ཐུག་རྡེག་སོགས་
བྱ་བར་ཐག་བཅད་པའོ། །ལོག་ལྟའི་གཞི་ནི་ཡོད་པའི་དོན་ཞེས་བཞེད། །འདུ་ཤེས་སྐུར་འདེབས་དོན་ལ་
བདེན་འདུ་ཤེས། །ཉོན་མོངས་དུག་གསུམ་ཀུན་སློང་སྐུར་འདེབས་འདོད། །སྦྱོར་བ་བསམ་པའི་དོན་ལ་
སྦྱོར་བརྩམས་ཏེ། །རྒྱུ་དང་འབྲས་བུ་བྱེད་པ་ཡོད་དངོས་ལ། །སྐུར་འདེབས་བཞི་དང་མཐར་ཐུག་སྐུར་
གདབ་ངེས། །ཡིད་ལས་སེམས་པ་ལས་ཡིན་ལས་ལམ་མིན། །ལུས་ངག་ལས་བདུན་ལས་ཡིན་ལས་ལམའང་
ཡིན༑ ༑བརྣབ་སེམས་སོགས་གསུམ་ལས་ལམ་ཡིན་ལས་མིན་། །སེམས་འཇུག་གཞིའི་ལས་ནི་ལས་
ལམ་ངེས། །གཉིས་པ་ལྕི་ཡང་གི་ཁྱད་པར་ལ་གཉིས། ལས་ལམ་བཅུའི་ལྕི་ཡང་། ཞར་ལ་སྟོབས་ལྡན་གྱི་
ལས་ཀྱི་སྒོ་བསྡུས་ཏེ་བསྟན་པའོ། །དང་པོ་ནི། །ལུས་ངག་ལས་བདུན་སྔ་མ་སྔ་མ་ལྕི། །ཡིད་ཀྱི་གསུམ་པོ་
ཕྱི་མ་ཕྱི་མ་ལྕི། །གཞན་ཡང་དུག་གསུམ་དྲག་པོས་ཀུན་བསླངས་དང་། །ཡུན་རིང་བསྟེན་གོམས་གྲངས་
མང་ལྕི་བར་གསུངས། །རྟག་དང་མངོན་པར་ཞེན་དང་གཉེན་པོ་མེད། །ཡོན་ཏན་གཙོ་ལྡན་གཞི་ལས་
བྱུང་བའི་ལས། །གཉིས་པ་ཞར་ལ་སྟོབས་ལྡན་གྱི་ལས་ཀྱི་སྒོ་བསྡུས་ཏེ་བསྟན་པ་ལ་བཞི། །ཞི–་གི་སྒོ་ནས་
སྟོབས་ཆེ་བ། །རྟེན་གྱི་སྒོ་ནས་སྟོབས་ཆེ་བ། །དངོས་པོའི་སྒོ་ནས་སྟོབས་ཆེ་བ། བསམ་པའི་སྒོ་ནས་སྟོབས་ཆེ་



406 ལམ་རིམ་ལེགས་གསུངས་ཉིང་ཁུ།
བའོ༑ ༑དང་པོ་ནི། དཀོན་མཆོག་གསུམ་དང་བླ་མ་ཡོན་གནས་དང༌། །ཕ་མ་སོགས་ལ་ཕན་གནོད་གང་
བྱས་ཀྱང་། །བསོད་ནམས་དེ་བཞིན་ཁ་ན་མ་ཐོ་ཆེ། །དཀོན་མཆོག་གཞན་གྱི་རྫས་བརྐུས་སླར་ཕུལ་འདག་
དགེ་འདུན་ཚོར་བ་མ་མྱོང་བར་མི་འདག །འདུ་བའི་སྒོ་ཕྱོགས་དམྱལ་བ་ཆེན་པོ་དང་། །གཞན་བརྐུས་
མནར་མེད་འཁོར་གྱི་མུན་པར་སྐྱེ། །ཁྲོས་ནས་ཕྱོགས་བཅུའི་སེམས་ཅན་མ་ལུས་པ། བཙོན་ཁང་མུན་
ནག་བཅུག་ལས་བྱང་སེམས་ལ། །མ་རུངས་འདི་མི་བལྟ་ཞེས་རྒྱབ་ཕྱོགས་ལྕི། །གངྒའི་བྱེ་སྙེད་མཆོད་
རྟེན་བཤིག་པ་བས། །འདི་ལ་ཁོང་ཁྲོ་གནོད་སེམས་སྐྱེས་པ་དང་། མི་སྙན་སྨྲ་བ་སྡིག་པ་ཆེ་བར་གསུངས།
ཕྱོགས་བཅུའི་སེམས་ཅན་རྣམས་ཀྱི་མིག་ཕྱུང་ཚེ། །བྱམས་པའི་སེམས་ཀྱིས་དེ་དག་ལ་མིག་སྦྱིན། །བཙོན་
ཁང་ནས་བཏོན་ཚངས་བདེ་ལ་སྦྱར་ལས། །ཐེག་ཆེན་ལ་མོས་བྱང་སེམས་བལྟ་འདོད་ཅིང་། །བསྡཌ་པ་
བརྗོད་ན་བསོད་ནམས་ཆེ་བར་གསུངས། །འཛམ་གླིང་སེམས་ཅན་བསད་དང་བདོག་འཕྲོགས་ལས། །བྱང་
སེམས་ཟན་ཆང་གཅིག་སྟེར་བཀག་པ་ལྕི། །གཉིས་པ་ནི། སྔར་བྱས་ལ་འགྱོད་ཕྱིས་སྡོམ་སྡིག་མི་གསང་།
གཉེན་པོ་དགེ་བྱེད་མཁས་ལ་སྡིག་པ་ཡང༌། །ཁྱད་གསོད་མཁས་རློམ་རྣམས་ལ་ལྷག་པར་ལྕི། །ཁྱིམ་པའི་
བྱང་སེམས་སྟོང་གསུམ་སེམས་ཅན་མཉམ། །རེ་རེས་རི་རབ་མཉམ་པའི་མར་མེ་ཡིས། །རྒྱལ་བ་མཆོད་
ལས་བྱང་སེམས་རབ་བྱུང་གིས། །འབྲུ་མར་མར་མེ་གཅིག་གིས་རྒྱལ་མཆོད་ལྷག །རིགས་པ་འདི་ཡིས་
སྡོམ་ལྡན་སྡོམ་མེད་ལས། །ལམ་གྱི་ས་ཆོད་ཁྱད་པར་ཤིན་ཏུ་ཆེ། །མི་དགེ་བཅུ་ལྡན་ཁྱིམ་པས་ལོ་བརྒྱའི་
བར༑ ༑བར་ཆད་མེད་པར་སྡིག་པ་བྱས་པ་བས། །དགེ་སློང་ཚུལ་འཆལ་ངུར་སྨྲིག་རྒྱལ་མཚན་གྱིས།
སྡོམ་པའི་རྟེན་ལ་གསུམ་ལྡན་གཉིས་ལྡན་དང་། །བསྙེན་གནས་རྟེན་ལའང་དགེ་སྡིག་གང་བྱས་ཆེ། །ལྕགས་
གོང་མེ་ལྕེ་འབར་བ་ཟོས་ཆོག་སྟེ། །ཚུལ་འཚལ་ཡང་དག་མི་སྡོམ་དེ་ལྟ་མིན། །གང་ཞིག་ཆོས་ལ་བརྟེན་
པའི་སྡིག་གམ་ན། །མི་དགེ་བཅུ་སྡིག་ཕྲན་ཚེགས་ལྟ་བུར་གསུངས། །གསུམ་པ་ནི། སྦྱིན་པའི་ནང་ནས་
ཆོས་ཀྱི་སྦྱིན་པ་དང་། །མཆོད་པའི་ནང་ནས་བཀའ་བཞིན་སྒྲུབ་པ་མཆོག །དངོས་པོའི་སྒོ་ནས་སྟོབས་ཆེན་
གཞན་ཡང་མང་། །བཞི་པ་ནི། ཐམས་ཅད་མཁྱེན་སེམས་མ་བྲལ་དགེ་བ་དང་། །ཉེས་སྤྱོད་ལ་ཡང་



ལག་རིམ་ལེགས་གསུངས་ཉིང་ཁྱུ།
407
ཁོང་ཁྲོ་གནོད་སེམས་སོགས། །ཤུགས་དྲག་རྒྱུན་རིང་བྱེད་པ་གང་ཡིན་པ། །འདི་དག་བསམ་པའི་སྒོ་ནས་
སྟོབས་ཆེ་གསུངས། །གཞི་གསུམ་དགེ་བས་གནོད་སེམས་སྡིག་སྐྱོབ་མིན། །གསུམ་པ་དེ་དག་གི་འབྲས་
བུ་བསྟན་པ་ལ་གསུམ། །རྣམ་སྨིན་གྱི་འབྲས་བུ། རྒྱུ་མཐུན་གྱི་འབྲས་བུ། བདག་པོའི་འབྲས་བུའོ། དང་པོ་ནི།
སྲོག་གཅོད་ཆེ་ནས་ལོག་ལྟ་ཆེན་པོའི་བར། །རྣམ་སྨིན་དམྱལ་བ་འབྲིང་བཅུས་ཡི་དྭགས་དང་། །ཆུང་ངུ་
བཅུ་ཡིས་དུད་འགྲོར་སྐྱེ་བར་གསུངས། །ས་བཅུའི་མདོ་ལས་ཆུང་འབྲིང་ལྡོག་པའང་གསུངས། །གཉིས་
པ་ནི། རྒྱུ་མཐུན་འབྲས་བུ་སྲོག་གཅོད་ཚེ་ཐུང་འགྱུར། །མ་བྱིན་གྱིས་ལེན་ལོངས་སྤྱོད་ཀྱིས་ཕོངས་དང་།
འདོད་ལོག་སྤྱད་པས་ཆུང་མ་མ་བསྲུངས་འགྱུར། །བརྫུན་གྱིས་སྐུར་བ་མང་ཞིང་ཕྲ་མ་ཡིས། །མཛའ་
བོ་དང་དབྱེ་ཚིག་རྩུབ་སྨྲ་བ་ཡིས། །ཡིད་དུ་མི་འོང་སྨྲ་དང་ཀྱལ་པ་ཡིས། །ཚིག་མི་ཉན་དང་ཡིད་ཀྱི་གསུམ་
པོ་ཡིས། །ཆགས་སྡང་རྨོངས་གསུམ་རིམ་གྱིས་འབྱུང་བར་གསུངས། །གསུམ་པ་ནི། བདག་འབྲས་
སྲོག་གཅོད་ཕྱི་ཡི་འཇིག་རྟེན་ལ། །བཟའ་བཏུང་སྨན་དང་འབྲས་བུ་མཐུ་ཆུང་འགྱུར། །བརྐུ་བས་ཐན་
པ་ཆར་ཆེ་འབྲས་བུ་ཉུང་། །ལོག་གཡེམ་འདམ་རྫབ་ལྗན་ལྗིན་ཉམ་མི་དགའ། །རྫུན་གྱིས་ཞིང་ལས་གྲུ་
སྤྱོད་ལས་མཐའ་མེད། །ཕྲ་མས་ས་ཕྱོགས་མཐོ་དམན་བགྲོད་དཀར་འགྱུར། །ངག་རྩུབ་སྡོང་དུམ་ཚེར་
མ་རྡོ་གསེག་མང་། །ཀྱལ་པས་ལྗོན་ཤིང་འབྲས་དམན་དུས་མིན་ཆགས། །བརྣམ་སེམས་ཕུན་ཚོགས་ལོ་
ཟླ་ཞག་རེར་འཇིག །གནོད་སེམས་ཡམས་གནོད་ནད་འཁྲུག་དམག་ཚོགས་འོང་། །ལོག་ལྟས་འཇིག་
རྟེན་འབྱུང་ཁྲུངས་མཆོག་ནུབ་འགྱུར། །གཉིས་པ་དཀར་པའི་ལས་འབྲས་ལ་གཉིས། དཀར་པོའི་ལས་དང་
འབྲས་བུའོ། །དང་པོ་ནི། ད་ནི་དཀར་པོའི་ལས་ལམ་བཤད་བྱ་སྟེ། །འདི་ལ་གཞི་བསམ་སྦྱོར་བ་མཐའ་
དྲུག་ལས། །གཞི་ནི་སེམས་ཅན་གཞན་དང་བསམ་པ་ནི། །ཉེས་དམིགས་མཐོང་བས་སྤོང་བར་འདོད་
པའོ༑ ༑སྦྱོར་བ་གསོད་པ་ཡང་དག་བསྡམས་འདུ་བྱེད། །མཐར་ཐུག་ཡང་དག་བསྡམས་རྫོགས་ལུས་
ཀྱི་ལས། །འདི་ནི་སྲོག་གཅོད་སྤངས་དགེ་གཞན་ལའང་སྦྱར། །གཉིས་པ་ནི། རྣམ་སྨིན་དགེ་བཅུ་ཆུང་
འབྲིང་ཆེ་གསུམ་གྱིས། །རིམ་བཞིན་མི་དང་འདོད་ལྷ་ཁམས་གོང་སྟེ། །རྒྱུ་མཐུན་བདག་འབྲས་མི་དགེ་



408
ལམ་རིམ་ལེགས་གསུངས་ཉིང་ཁུ།
ལྡོག་སྟེ་སྦྱར། །གསུམ་པ་ལས་ཀྱི་རྣམ་དབྱེ་གཞན་བསྟན་པ་ནི། བདེ་འགྲོར་འཕེན་པའི་ལས་ནི་དགེ་བ་དང་།
ངན་འགྲོར་འཕེན་ལས་མི་དགེ་ཡིན་ངེས་ཀྱང་། །རྫོགས་བྱེད་ངེས་མེད་མུ་བཞི་ཡོད་པར་གསུངས། །བསམས་
བཞིན་བྱས་བསགས་ཚང་བ་མྱོང་ངེས་ལས། །དེ་ལས་ལྡོག་པ་མྱོང་བར་མ་ངེས་ལས། །བསམས་ལས་
ལུས་ངག་ཀུན་བསླངས་བྱས་པར་བཞག །བསགས་པའི་ལས་ནི་རྨི་ལམ་དུ་བྱས་སོ། །བཅུ་པོ་མ་གཏོགས་
ལས་གཞན་ཕལ་ཆེར་བཟུང་། །མ་བསགས་ལས་ནི་རྨི་ལམ་བྱས་སོགས་བཅུ། །མྱོང་ངེས་ལས་ལ་འབྲས་
བུ་མྱོང་དུས་ཀྱི། །སྒོ་ནས་ཚེ་དེར་འབྲས་མྱོང་མཐོང་ཆོས་དང་། །ཚེ་གཉིས་པ་ལ་འབྲས་མྱོང་སྐྱེས་ནས་
དང་༑ ༑ཚེ་གསུམ་ཕན་ཆད་དུ་མྱོང་ལན་གྲངས་གཞན། །མྱོང་འགྱུར་ཞེས་བྱ་རྣམ་པ་གསུམ་དུ་འགྱུར།
གཉིས་པ་ལས་འབྲས་བྱེ་བྲག་ཏུ་བསམ་པ་ལ་གསུམ། རྣམ་སྨིན་གྱི་ཡོན་ཏན། བྱེད་ལས། རྣམ་སྨིན་གྱི་རྒྱུའོ།
དང་པོ་ནི། རྣམ་སྨིན་ཡོནཏན་བྱེད་ལས་རྣམ་སྨིན་རྒྱུ། །འདི་དག་རྣམ་མཁྱེན་འབྱིན་པའི་རྟེན་བཟང་བསྒྲུབ།
དེ་ཡང་ཚེ་དང་ཁ་དོག་རིགས་དབང་ཕྱུག །ཚིག་བཙུན་དབང་ཆེ་སྐྱེས་པ་ཉིད་སྟོབས་ལྡན། །གཉིས་པ་ནི།
ཚེ་རིང་དགེ་གསོག་མདོག་བཟང་གདུལ་བྱ་འདུ། །རིགས་བཟང་བཀའ་བསྒྲུབ་དབང་ཕྱུག་སེམས་ཅན་བསྡུ་
ཚིག་བཙུན་བསྡུ་བཞིས་སྡུད་ཅིང་དབང་ཆེ་བས། །བྱས་པ་བཟོ་ཞིང་བསྒོ་བ་མྱུར་ཉན་བྱེད། །ཕོ་དབང་
ཤེས་རབ་ཡངས་དང་གེགས་བྱེད་མེད། །སྟོབས་ལྡན་སྤྲོ་ཤུགས་ཆེ་དང་མངོན་ཤེས་མྱུར། །གསུམ་པ་
ནི༑ ༑རྣམ་སྨིན་རྒྱུ་ནི་སེམས་ཅན་མི་འཚེ་དང་། །མར་མེ་ལ་སོགས་སྣང་དང་གོས་གསར་སྦྱིན། །ང་
རྒྱལ་བཅོམ་དང་ཟས་གོས་སོགས་སློང་སྦྱིན། །ངག་གི་མི་དགེ་བ་བཞི་སྤོང་ལ་གོམས། །སྨོན་ལམ་བཏབ་
ཅིང་བླ་མ་དཀོན་མཆོག་བཀུར། །བུད་མེད་ཉེས་བསམ་ཕོ་དབང་གཅོད་ཐར་བྱེད། །ཇི་ལྟར་རིགས་པས་
གྲོགས་བྱ་བཟའ་བ་སྟེར། །བརྒྱད་པོ་གསུམ་དང་ལྡན་ན་རྣམ་སྨིན་བཟང་། །དེ་ནི་སེམས་དང་སྦྱོར་དག་
ཞིང་དག་གསུམ། །སེམས་དག་རང་ལ་ལྟོས་པ་གཉིས་ཡོད་དེ། །རྒྱུ་སྒྲུབ་དགེ་བ་བླ་མེད་བསྔོ་བ་དང༌། སྙིང་
ཐག་པ་ནས་རྒྱུ་རྣམས་བསྒྲུབ་པའོ། །ཆོས་མཐུན་མཐོང་ན་འགྲན་སྤང་རྗེས་ཡི་རང་། །རང་མ་ནུས་ནའང་
ཉིན་བཞིན་སྤྱད་བྱར་རྟོག །དེ་ནི་གཞན་ལ་ལྟོས་པ་གཉིས་ཡིན་ནོ། །སྦྱོར་བ་ལ་ཡང་རང་ལྟོས་གཞན་ལྟོས་



ལམ་རིམ་ལེགས་གསུངས་ཉིང་ཁུ།
409
གཉིས༑ ༑དང་པོ་དུས་རིང་ཤུགས་དྲག་བར་མ་ཆད། །གཉིས་པ་མ་བླངས་པ་རྣམས་ལེན་འཇུག་ད།
བླངས་རྣམས་དགའ་ཕྱིར་བསྔ ་པ་བརྗོད་པ་དང་། །རྒྱུན་མི་འཆད་པར་བྱེད་དང་མི་འདོར་བའོ། །ཞིང་
དག་པ་ནི་བསམ་སྦྱོར་དེ་གཉིས་ཉིད། །འབྲས་བུ་བཟང་མང་སྟེར་བས་ཞིང་དུ་བཞག །གསུམ་པ་བསམས་
ནས་འཇུག་ལྡོག་བྱ་ཚུལ་ལ་གཉིས། སྤྱིར་བསྟན་པ། ཁྱད་པར་སྟོབས་བཞིས་སྦྱངས་ཚུལ་ལོ། །དང་པོ་ནི།
དཀར་ནག་ལས་འབྲས་ཤེས་ནས་བསྒོམ་བྱ་སྟེ། །འདི་ལ་བཅོས་མིན་ངེས་པ་མ་རྙེད་ན། །སྟོང་པ་སྒོམ་
ཚེ་ལས་འབྲས་འདོར་འགྱུར་ཞིང་། །ཉམས་ལེན་གང་ལའང་རྒྱལ་དགྱེས་ངེས་མི་རྙེད། །ཏིང་འཛིན་
རྒྱལ་པོའི་མདོ་ལས་འདི་གསུངས་ཏེ། །ཟླ་བ་སྐར་མར་བཅས་པ་གནས་ལྟུང་ཞིང་། །རི་དང་གྲོང་དུ་བཅས་
པའི་ས་ཞིག་ལ། །ནམ་མཁའི་ཁམས་ནི་རྣམ་པ་གཞན་གྱུར་ཀྱང་། །ཁྱོད་ནི་མི་བདེན་པ་ཡི་ཚིག་མི་གསུང་།
སྒྱུ་མ་ཆུ་བུར་རྨིག་རྒྱུ་གློག་འདྲ་ཞིང་། །ཆོས་རྣམས་ཐམས་ཅད་ཆུ་ཡི་ཟླ་བ་བཞིན། །ཤི་ནས་འཇིག་རྟེན་
ཕ་རོལ་འགྲོ་བ་ཡི། །སེམས་ཅན་ཤེད་ལས་སྐྱེས་པ་མི་དམིགས་ཀྱང་། །ལས་རྣམས་བྱས་པ་མེད་པར་
མི་འགྱུར་ཏེ། །དཀར་ནག་ཇི་བཞིན་འབྲས་བུ་སྨིན་པར་བྱེད། །རིགས་པའི་ཚུལ་གྱི་སྒོ་ནི་བཟང་པོ་སྟེ།
ཕྲ་ཞིང་རྟོགས་དཀའ་རྒྱལ་བའི་སྤྱོད་ཡུལ་ཡིན། །ཞེས་དང་བདེན་པ་པོ་ཡི་ལེའུ་ལས། །རྒྱལ་པོ་ཁྱོད་ནི་
སྲོག་གཅོད་མ་མཛད་ཅིག །སྐྱེ་བོ་ཀུན་ལ་སྲོག་ནི་རབ་ཏུ་ཕངས། །དེ་བས་ཡུན་རིང་ཚེ་བསྲུང་སུ་འདོད་
པ༑ ༑ཡིད་ཀྱི་དགུ་ལའང་སྲོག་གཅོད་མི་བསམ་མོ། །ཞེས་གསུངས་ཇི་བཞིན་མི་དགེ་བཅུ་ལ་སོགས། །ཀུན་
སློང་རྒྱུ་བ་ཙམ་ནས་དགག་པར་བྱ། །ཤིན་ཏུ་ལྐོག་གྱུར་ཚུལ་འདི་ཆེས་ཕྲ་བས། །བློ་གྲོས་ཞིབ་མོས་ངེས་
པ་དྲང་དགོས་ཀྱི། །སྙིང་ཁམས་གང་ཆེར་འགྲན་པ་ལྷུར་མི་བྱ། །ཉིན་བཞིན་སྒོ་གསུམ་རྟོག་ཅིང་བག་
ཡོད་འཚལ། །འདི་བྱས་འདི་བྱུང་ཤ་སྟག་གསུངས་ཕྱིར་རོ། །གཉིས་པ་ནི། །ལྟུང་བ་ཕྱིར་བཅོས་སྡོམ་
གསུམ་སོ་སོ་ལྟར། །སྡིག་པ་སྟོབས་བཞིས་སྦྱང་བ་མཆོག་ཏུ་གསུངས། །མི་དགེ་བྱས་ལ་འགྱོད་མང་སུན་
འབྱིན་སྟོབས། །མདོ་སྡེའི་ཚིག་འཛིན་སྟོང་ཉིད་ལ་ཡིད་ཆེས། །ཟབ་མོ་བཟླས་བརྗོད་རྒྱལ་བའི་སྐུ་གཟུགས་
བཞེངས༑ ༑དཀོན་མཆོག་མཆོད་ལ་བརྩོན་དང་མཚན་སྒྲོག་སྟེ། །འདི་དྲུག་ལ་སོགས་གཉེན་པོ་ཀུན་



410 ལམ་རིམ་ལེགས་གསུངས་ཉིང་ཁུ།
སྤྱོད༑ ༑ཉེས་ལྟུང་ཕྱིན་ཆད་སྡོམ་པ་སླར་ལྡོག་སྟོབས། །སེམས་བསྐྱེད་སྐྱབས་འགྲོ་རྟེན་གྱི་སྟོབས་སུ་བྱེད།
སྡིག་པ་འདག་ལུགས་མྱོང་གྱུར་སྡུག་བསྔལ་རྣམས། །ཡུན་ཐུང་ཆུང་ངུར་འགྱུར་དང་གཏན་མེད་དང༌།
ངན་འགྲོར་ཆེ་མྱོང་འགྱུར་བའང་རྟེན་འདི་ལ། །ཅུང་ཟད་ན་བ་ཙམ་གྱིས་འདྲོངས་པར་གསུངས། །སྟོབས་
བཞིས་མྱོང་ངེས་ལས་ཀྱང་འདག་པ་དང་། །བཤགས་པས་རྣམ་སྨིན་འབྱིན་པའི་ནུས་ཉམས་འགྱུར། །བཅོས་
སུ་རུང་ཡང་མ་གོས་པ་ཉིད་མཆོག །གཉིས་པ་བསམ་པ་དེ་སྐྱེས་པའི་ཚད་ནི། ཚེ་འདི་དོན་གཉེར་ལོག་ནས་
ཕྱི་མ་ཡི། །དོན་གཉེར་གཙོར་གྱུར་ཆུང་ངུའི་བློ་སྐྱེས་ཚད། །གསུམ་པ་དེ་ལ་ལོག་རྟོག་བསལ་བ་ནི། །མངོན་
མཐོས་འབྲས་བུའི་ཡོན་ཏན་མཆོག་སྒྲུབ་ཕྱིར། །དེ་ཉིད་དོན་གཉེར་འཁོར་བའི་རྒྱུར་མ་ངེས། །སྐྱེས་བུ་
ཆུང་ངུ་དང་ཐུན་མོང་བའི་ལམ་ཉམས་སུ་ལེན་པའི་སྒོ་རྣམ་པར་ངེས་པ་བཤད་ཟིན་ཏོ། །གཉིས་པ་སྐྱེས་བུ་
འབྲིང་དང་ཐུན་མོང་བའི་ལམ་གྱི་རིམ་པ་ལ་བློ་སྦྱོང་བ་ལ་བཞི། བསམ་པ་སྦྱང་བ་དངོས། དེ་སྐྱེས་པའི་ཚད།
དེ་ལ་ལོག་རྟོག་བསལ་བ། ཐར་པར་བགྲོད་པའི་ལམ་གྱི་རང་བཞིན་གཏན་ལ་དབབ་པའོ། །དང་པོ་ལ་གཉིས།
ཐར་པ་དོན་གཉེར་གྱི་བློ་ངོས་བཟུང་བ། དེ་སྐྱེད་པའི་ཐབས་སོ། །དང་པོ་ནི། ལྷ་མིའང་འདུ་བྱེད་སྡུག་བསྔལ་
ལས་མ་འདས། །སླར་ཡང་ངན་འགྲོར་ངེས་ལྟུང་མཐར་ངན་ཕྱིར། །འབྲིང་དང་ཐུན་མོང་བསམ་པ་
སྦྱང་དགོས་སོ། །འཁོར་བའི་འཆིང་བ་ཡོངས་གྲོལ་ཐར་པ་སྟེ། །དེ་ཐོབ་འདོད་པ་ཐར་པ་དོན་གཉེར་བློ།
གཉིས་པ་དེ་སྐྱེད་པའི་ཐབས་ལ་གཉིས། སྡུག་བདེན་བདེན་བཞིའི་ཐོག་མར་གསུངས་པའི་དགོས་པ་བསྟན་པ།
སྡུག་བསྔལ་སྒོམ་པ་དངོས་སོ། །དང་པོ་ནི། སྡུག་བསྔལ་ཉེར་ལེན་ཕུང་པོའི་སྐྱོན་བསམས་ན། །དེ་ཡི་ཉེས་
མཐོང་འདོར་འདོད་ངང་གིས་སྐྱེ། །རང་ཉིད་སྡུག་བསྔལ་གྱིས་མནར་ལེགས་ངེས་ན། །དེ་རྒྱུ་བཟློག་པའི་
གནད་ལ་རབ་བརྩོན་འགྱུར། །དེ་བཟློག་ནུས་མཐོང་འགོག་ཐོབ་ཡི་དམ་འཆའ། །དེ་ཚེ་འགོག་པར་འགྲོ་
བའི་ལམ་སྒྲུབ་འགྱུར། །དེ་ཕྱིར་སྡུག་ཀུན་འགོག་ལམ་རིམ་པ་འདི། །ཉམས་ལེན་གནད་སྡོམས་ཆེ་བས་
གཅེས་པར་བཟུང་། །ཆུང་ངུའི་སྐབས་བཤད་དམིགས་སྐོར་ཐུན་མོང་དང༌། །འདིར་བཤད་ཐུན་མོང་
མིན་པའི་དམིགས་པ་རྣམས། །དཔྱད་དང་འཇོག་སྒོམ་གནད་དོན་ལེགས་ངེས་ནས། །ངར་ལྡན་ཤེས་



ལམ་རིམ་ལེགས་གསུངས་ཉིང་ཁུ། 411
པས་བྲེང་ཆགས་ཉིད་དུ་བསྒོམ། །ཐེག་གསུམ་ཡོན་ཏན་ཞི་ལྷག་དངོས་དང་ནི། །རྗེས་མཐུན་རིམ་པས་
ཇི་ལྟར་རིགས་པར་བསྒྲུབ། །གཉིས་པ་སྡུག་བསྔལ་སྒོམ་པ་དངོས་ལ་གཉིས། འཁོར་བ་སྤྱིའི་སྡུག་བསྔལ་བསམ་
པ༑ ༑མོ་སོའི་སྡུག་བསྔལ་བསམ་པའོ། །དང་པོ་ལ་གཉིས། སྡུག་བསྔལ་བརྒྱད་བསམ་པ། སྡུག་བསྔལ་དྲུག་
བསམ་པའོ། །དང་པོ་ལ་བརྒྱད་ལས། དང་པོ་ནི། སྐྱེ་བའི་སྡུག་བསྔལ་ཚུལ་ནི་རྣམ་ལྔ་སྟེ། །སྡུག་བསྔལ་
ལྡན་དང་གནས་ངན་ལེན་དང་ལྡན། །སྡུག་བསྔལ་གནས་གྱུར་ཉོན་མོངས་གནས་སུའང་གྱུར། །མི་འདོད་
བཞིན་དུ་འབྲལ་ཕྱིར་སྡུག་བསྔལ་ལོ། །གཉིས་པ་ནི། དེ་བཞིན་རྒ་བའི་སྡུག་བསྔལ་ཚུལ་ཡང་ལྔ་། །གཟུཌ་
བཟང་ཉམས་དང་སྟོབས་ཉམས་དབང་པོ་ཉམས། །ཡུལ་ལ་ལོངས་སྤྱོད་ཉམས་དང་ཚེ་ཉམས་པའོ། །
གསུམ་པ་ནི། སྡུག་བསྔལ་བསམ་ཞིང་ན་བའི་སྡུག་བསྔལ་ལྔ་། །ལུས་འགྱུར་ཡིད་མི་བདེ་སོགས་ཤས་
ཆེར་འཕེལ། །ལོངས་སྤྱོད་ཡིད་འོང་མི་འདོད་ཡིད་མི་འོང་། །མི་འདོད་བཞིན་དུ་སྤྱོད་དགོས་སྲོག་བྲལ་
འགྱུར༑ ༑བཞི་པ་ནི། འཆི་བའི་སྡུག་བསྔལ་ལ་ཡང་རྣམ་ལྔ་སྟེ། །ལུས་དང་ལོངས་སྤྱོད་རྩ་འཇིང་འཁོར་
དང་བྲལ། །སྡུག་བསྔལ་ཡིད་མི་བདེ་བ་དྲག་མྱོང་ཚུལ། །ལེགས་པར་བསམས་ལ་ཡིད་ནི་སྐྱོ་བར་བྱ། །ལྔ་
པ་ནི། མི་སྡུག་ཕྲད་པ་ཙམ་གྱིས་སྡུག་བསྔལ་སྐྱེ། །དེ་ཡིས་ཆད་པས་གཅོད་འཇིགས་གཏམ་ངན་འཇིགས།
ཉམ་ང་བཞིན་དུ་འཆི་བས་འཇིགས་པ་དང་། ཤི་འོག་ངན་འགྲོར་སོང་དྭགས་འཇིགས་པའོ། །དྲུག་པ་
ནི༑ ༑ སྡུག་དང་བྲལ་བའི་སྡུག་བསྔལ་རྣམ་ལྔ་ནི། གཉེན་སོགས་བྲལ་ཚེ་སེམས་ལ་མྱ་ངན་སྐྱེ། །སྨྲེ་སྔགས་
འདོན་དང་ལུས་ལ་གནོད་བསྐྱེད་དང་། །དེ་ཉིད་དྲན་ཞིང་འདོད་པས་ཡིད་གདུངས་དང་། །དེ་ཡི་ལོངས་
སྤྱོད་མ་ཚང་སྡུག་བསྔལ་འགྱུར། །བདུན་པ་ནི། འདོད་པ་བཙལ་ཏེ་མ་རྙེད་སྡུག་བསྔལ་ནི། སྡུག་དང་
བྲལ་བའི་སྡུག་བསྔལ་ལྟ་བུ་སྟེ། །གང་ལ་རེ་བ་འབད་དེ་བཙལ་གྱུར་ཀྱང་། །མ་རྙེད་ཡི་ཆད་གྱུར་ནས་
སྡུག་བསྔལ་ལོ། །བརྒྱད་པ་ནི། ཉེར་ལེན་ཕུང་པོས་ཕྱི་མའི་སྡུག་བསྔལ་འདྲེན། །ན་རྒ་སོགས་ཀྱི་སྡུག་
བསྔལ་རྟེན་དེའང་འགྱུར། །སྡུག་བསྔལ་སྡུག་བསྔལ་འགྱུར་བའི་སྡུག་བསྔལ་གྱི། །གནས་ངན་རྗེས་སུ་
འབྲེལ་བས་དེ་གཉིས་བསྐྱེད། །གྲུབ་ཙམ་ཉིད་ནས་འདུ་བྱེད་སྡུག་བསྔལ་གྱི། །རང་བཞིན་ཉིད་དུ་སྐྱེ་བས་



412
ལམ་རིམ་ལེགས་གསུངས་ཉིང་ཁུ།
སྡུག་བསྔལ་ལོ། །གཉིས་པ་སྡུག་བསྔལ་དྲུག་བསམ་པ་ནི། སྡུག་བསྔལ་དྲུག་ནི་ངེས་མེད་ཆོག་མི་ཤེས། ཡང་
ཡང་ལུས་འདོར་ཡང་ཡང་ཉིང་མཚམས་སྦྱོར། །ཡང་ཡང་མཐོ་དམན་དུ་འགྱུར་གྲོགས་མེད་པ། དེ་
ཡང་འཁོར་བར་ཡིད་བརྟན་བྱ་ས་མེད། །འཁོར་བའི་བདེ་བ་སྤྱད་པས་ངོམས་མཐའ་མེད། །ཐོག་མ་མེད་
ནས་ཞུགས་པ་གསུམ་དུ་འདུ། །དང་པོ་ལ་ཡང་ལུས་ཐོབ་ཕན་གནོད་བྱེད། །ཕུན་ཚོགས་གྲོཊ་ལ་ཡིད་བརྟན་
མི་རུང་བཞི། །གཉིས་པ་གོ་སླ་སྐྱེ་བ་བརྒྱུད་པ་ཡི། །མཐའ་མི་མངོན་པ་གསུམ་པའི་དོན་དུ་བཟུང་། །གཉིས་
པ་སོ་སོའི་སྡུག་བསྔལ་བསམ་པ་ནི། ངན་སོང་སྡུག་བསྔལ་ཆ་འདྲ་མི་ལའང་ཡོད། །ལྷ་མིན་ལྷ་ལ་ཕྲག་དོག་
སྡུག་བསྔལ་གཟིར། །འདོད་པའི་ལྷ་ལའང་འཆི་འཕོ་གནས་འོག་ལྟུང་། །སྤ་བཀོང་བཅད་དྲལ་གསོད་
སྤྲུགས་སྡུག་བསྔལ་ལོ། །ཁམས་གོང་ལྷ་ཡང་སྒྲིབ་བཅས་རང་དབང་མེད། །ཏིང་འཛིན་བཟང་ཡང་ལྟུང་
བའི་མཐའ་ཅན་ཏེ། །གཞན་ཡང་སྡུག་བསྔལ་ཞིབ་བསམ་སྐྱོ་བར་མཛོད། །གཉིས་པ་ཀུན་འབྱུང་འཁོར་
བའི་འཇུག་རིམ་བསམ་པ་ལ་གསུམ། ཉོན་མོངས་སྐྱེ་བའི་ཚུལ། དེས་ལས་བསོག་ཚུལ། འཆི་འཕོ་བ་དང་
ཉིང་མཚམས་སྦྱོར་བའི་ཚུལ་ལོ། །དང་པོ་ལ་གསུམ། ཉོན་མོངས་ངོས་བཟུང་བ། ཇི་ལྟར་སྐྱེ་བའི་རིམ་པ།
ཉོན་མོངས་པའི་ཉེས་དམིགས་སོ། །དང་པོ་ནི། ཇི་ལྟར་རླན་དང་བྲལ་བའི་ས་བོན་བཞིན། །ལས་གྲངས་
མང་ཡང་ཉོན་མོངས་མེད་གྱུར་ན། །སྡུག་བསྔལ་མྱུ་གུ་འགྲུབ་པར་མི་འགྱུར་བས། །ཉོན་མོངས་གཉེན་
པོ་བསྟེན་ཚུལ་མཁས་པར་བྱ། །འདོད་ཆགས་སྡུག་པའི་ཡུལ་ལ་རྗེས་སུ་ཆགས། །ཁོང་ཁྲོ་ཡུལ་ལ་མནར་
སེམས་རྩུབ་མོའི་བློ། །ང་རྒྱལ་སེམས་ཁེངས་མཐོ་བའི་རྣམ་པས་འཇུག །མ་རིག་བདེན་སོགས་མི་ཤེས་
ཉོན་མོངས་ཅན། །ཐེ་ཚོམ་ཡོད་མེད་ཡིན་མིན་རྩེ་གཉིས་བློ། །འཇིག་ལྟ་བདག་སོགས་སུ་ལྟའི་ཤེས་ཉོན་
མོངས༑ ༑མཐར་འཛིན་ལྟ་བ་འཇིག་ལྟས་བཟུང་བ་ཡི། །བདག་དམིགས་ཐེར་ཟུག་ཡང་ན་ཆད་པར་འཛིན།
ལྟ་བ་མཆོག་འཛིན་ལོག་ལྟ་སོགས་བརྟེན་ནས། །ལྟ་བའི་ཕུང་པོ་ལ་དམིགས་ཤེས་ཉོན་མོངས། །མཆོག་
འཛིན་ལྟ་བ་ཚུལ་ཁྲིམས་བརྟུལ་ཞུགས་ལ། །དེས་འབྱིན་ལམ་དུ་འཛིན་པའི་ཤེས་ཉོན་མོངས། །ལོག་ལྟ་
སྒྲོ་སྐུར་ལྷུང་བའི་ཤེས་ཉོན་མོངས། །འདི་རྣམས་གྲུབ་མཐའ་སྤྱི་འགྲོའི་ལུགས་ལྟར་བཤད། །གཉིས་པ་



ལམ་རིམ་ལེགས་གསུངས་ཉིང་ཁུ།
413
ནི༑ ༑མ་རིག་འཇིག་ལྟ་སོ་སོར་བཞེད་པ་རྣམས། །ཕུང་པོའི་གནས་ཚུལ་མི་གསལ་མ་རིག་ལས། །ཕུང་
པོ་བདག་ཏུ་འཁྲུལ་བའི་འཇིག་ལྟ་སྐྱེ། །དེ་ལ་ཉོན་མོངས་གཞན་རྣམས་སྐྱེ་བ་དང་། །དེ་གཉིས་དོན་གཅིག་
བཞེད་པའི་འཇིག་ལྟ་ཉིད། །ཉོན་མོངས་རྩ་བར་བཞེད་པའི་ལུགས་གཉིས་ཡོད། །གསུམ་པ་ནི། བདག་
འཇོམས་སེམས་ཅན་འཇོམས་ཤིང་ཚུལ་ཁྲིམས་འཇོམས། །ཉམས་བཅས་རྙེད་དམན་སྲུང་དང་སྟོན་པས་
སྨད༑ ༑རྩོད་པ་མི་སྙན་མི་ཁོམ་གནས་སུ་སྐྱེ། །ཐོབ་དང་མ་ཐོབ་ཉམས་པས་ཡིད་སྡུག་བསྔལ། །ཉེས་
དམིགས་འདི་ལྟར་རྒྱ་ཆེར་ངེས་བསམ་ས་ལ། །རྩ་ཉོན་ཉེ་ཉོན་གང་སྐྱེས་རིག་བྱས་ཏེ། ཁོ་བྱུང་སྙམ་ནས་
གཉེན་པོས་བཟློག་པ་གཅེས། །གཉིས་པ་དེས་ལས་གསོག་ཚུལ་ལ་གཉིས། །བསག་པར་བྱ་བའི་ལས་ངོས་
བཟུང་བ། དེ་ཇི་ལྟར་གསོག་པའི་ཚུལ་ལོ། །དང་པོ་ནི། རང་མཚུངས་སེམས་དེ་ཡུལ་རྣམས་ལ་བསྐུལ་
བའི༑ ༑སེམས་བྱུང་ཡིད་ཀྱི་ལས་ནི་སེམས་པའི་ལས། །སེམས་པའི་ལས་དེས་ཀུན་ནས་བསླངས་པ་ཡི།
ལུས་ངག་ལས་རྣམས་བསམ་པའི་ལས་སུ་བཤད། །མི་དགེའི་ལས་རྣམས་བསོད་ནམས་མ་ཡིན་ལས། །བསོད་
ནམས་ལས་ནི་འདོད་པའི་སས་བསྡུས་དགེ མི་གཡོའི་ལས་ནི་གཟུགསདང་གཟུགས་མེད་ཀྱི། །སས་བསྡུས་
དགེ་བ་ཟག་བཅས་ཉིད་ལ་བཞེད། །གཉིས་པ་ནི། །འཕགས་པས་འཁོར་འཕེན་ལས་གསར་མི་གསོག་པས
༑ལས་དེའི་གསོག་པོ་ཐེག་ཆེན་སྦྱོར་བའི་ལམ། །ཆོས་མཆོག་ཆེ་མན་སོ་སྐྱེ་ཐམས་ཅད་དོ། གསུམ་པ་
འཆི་འཕོ་བ་དང་ཉིང་མཚམས་སྦྱོར་བའི་ཚུལ་ལ་ལྔ་། །འཆི་བའི་རྐྱེན། འཆི་བི་སེམས། དྲོད་གང་ནས་སྡུད་
པ། ཤི་ནསབར་དོ་འགྲུབ་ལུཌ། དེ་ནས་སྐྱེ་སྲིད་དུ་སྐྱེ་བ་ལེན་ཚུལ་ལོ། །དང་པོ་ནི། འཆི་རྐྱེན་ཚེ་ཟད་
བསོད་ནམས་ཟད་པ་དང་། །ཡ་ང་མ་སྤངས་འཆི་སོགས་དགུ་མདོར་གསུངས། གཉིས་པ་ནི། །འཆི་
ཚེ་དགེ་དང་མི་དགི་སེམས་གཉིས་ནི། །འདུ་བྱེད་རགས་པ་འཇུག་པར་སེམས་ལ་འབྱུང་། །ལུང་མ་བསྟན་
སེམས་ལྡན་པས་འཆི་འགྱུར་ན། །སྔར་གྱི་སེམས་གཉིས་སྔར་བཤད་བར་མི་འཇུག །དགེ་བྱེད་མུན་ནས་
སྣང་བར་འགྲོ་འདྲ་དང་། །གནད་གཅོད་ཚབས་ཆུང་སྡིག་བྱེད་དེ་ལས་ལྡོག །མི་དགེ་བྱེད་ལ་འཆི་ཚེ་མི་
སྡུག་གཟུགས། །སྣ་ཚོགས་སྣང་ཞིང་སྡུག་བསྔལ་དྲག་པོ་འབྱུང་། །ལུང་མ་བསྟན་འཆི་བདེ་སྡུག་གཉིས་



414
ལམ་རིམ་ལེགས་གསུངས་ཉིང་ཁུ།
ཀ་མེད། ལྷ་དང་དམྱལ་བར་སྐྱེ་གཉིས་མ་གཏོགས་པ། །སྐྱེ་གནས་ཀུན་ལ་གནད་གཅོད་ཡོད་པར་གསུངས།
འཆི་ཚེ་དགེ་དང་མི་དགེའི་སེམས་གཉིས་ནི། །གོམས་པ་གང་ཆེ་མངོན་འགྱུར་གོམས་མཉམ་ན། །དང་
པོར་གང་དྲན་མངོན་གྱུར་གཞན་མི་འཇུག །འོན་ཀྱང་སེམས་ཆ་ཕྲ་མོ་རྒྱུ་བའི་ཚེ། །སེམས་གཉིས་བཟློག་
ཅིང་ལུང་མ་བསྟན་སེམས་འགྱུར། །འཆི་ཚེ་འདུ་ཤེས་གསལ་སོགསའཇུག་གི་བར། །ཡུན་རིང་གོམས་
པས་བདག་ལ་ཆགས་པ་འབྱུང་། བདག་ཆགས་དབང་གིས་བདག་ནི་མེད་འགྱུར་སྙམ། །ལུས་ལ་དགའ་
འགྱུར་དེ་ཉིད་བར་དོའི་རྒྱུ། །རྒྱུན་ཞུགས་ཕྱིར་འོང་བདག་ཆགས་དང་མི་ལེན། །ཕྱིར་མི་འོང་ལ་བདག་
ཆགས་དེ་མི་འབྱུང་། །གསུམ་པ་ནི། །དགེ་བྱེད་སྡིག་བྱེད་རོ་སྨད་རོ་སྟོད་ནས། །རིམ་བཞིན་དྲོད་བསྡུས་
སྙིང་གའི་རྣམ་ཤེས་འཕོ། །དང་པོར་སྐྱེ་དང་ཐ་མར་འཆི་བ་ལ། །སྙིང་གའི་ཁུ་ཁྲག་དབུས་སུ་འཇུག་ཅིང་
འདོར། །བཞི་པ་ནི། ཤི་ནས་སྲང་མདའི་ཚུལ་དུ་བར་དོ་འགྲུབ། །དབང་པོ་ཀུན་ཚང་སྐྱེ་འབྱུང་ལུས་
ཚུགས་ཅན། །གང་ཡིན་དེར་སྐྱེ་ཟློག་ནུས་ཚུལ་གཉིས་བཤད། །རིགས་ཐུན་བར་དོ་ལྷ་མིག་དག་པ་ཡིས།
བར་དོ་མཐོང་ཞིང་བར་དོས་སྐྱེ་གནས་མཐོང་། །དགེ་བྱེད་སྡིག་བྱེད་གཉིས་ཀྱི་བར་སྲིད་ལ། །རིམ་བཞིན་
སྣང་བ་མུན་པའིམཚན་མ་སྣང་། །སྡོང་དུམ་དུ་བ་ཆུ་དང་གསེར་ལྟ་བུ། དམྱལ་བ་དུད་འགྲོ་ཡི་དྭགས་
འདོད་ལྷ་དང་། །གཟུགས་ཁམས་བར་དོ་དཀར་པོར་མངལ་འཇུག་གསུངས། །གཟུགས་མེད་ཁམས་སུ
སྐྱེ་ལ་བར་སྲིད་མེད། །ལྷ་ཡི་བར་དོ་གྱེན་དང་མི་ཡི་ཐད། །ཉེས་བྱས་བར་དོ་སྤྱི་བོ་ཚུགས་སུ་འགྲོ། །ཚེ་
ཚད་རེ་ལྟར་ཐོགས་ན་ཞག་བདུན་པ། །སྐྱེ་གནས་རྙེད་ན་ངེས་མེད་མ་རྙེད་ནའང་། །ལུས་རྗེས་ཞག་ནི་
བདུན་ཕྲག་བདུན་གནས་སྲིད། །བར་དོའི་ས་བོན་འགྱུར་བར་བྱེད་པའི་ཕྱིར། །ལྷ་ཡི་བར་སྲིད་བར་དོ་
གཞན་འགྱུར་སྲིད། །དེ་བཞིན་བར་དོ་གཞན་ལའང་རིགས་པས་ཤེས། །ལྷ་ཡི་བར་དོས་ལྷ་ཡི་ཞག་བདུན་
སོགས། །ཐུབ་པར་སྨྲ་མོད་འདིར་ནི་དེ་མི་བཞེད། །ལྔ་པ་ནི། བར་དོས་ཕ་མ་ཉལ་པོ་བྱེད་པ་ནི། །མཐོང་
དང་མ་མཐོང་ཚུལ་གཉིས་གསུངས་གནང་ཡང་། །མོར་སྐྱེ་སྐྱེས་པ་ལ་ཆགས་ཉལ་འདོད་དོ། །ཕོར་སྐྱེ་
བུད་མེད་ཚུལ་དེ་སྐྱེས་འབྲལ་འདོད། །དེ་ནསཕོ་མོའི་མཚན་མ་ཙམ་ཞིག་མཐོང་། །དེ་ལ་ཁྲོས་ཏེ་བར་



ལམ་རིམ་ལེགས་གསུངས་ཉིང་ཁུ། 415
སྲིད་འཆི་བར་གསུངས། །སྲང་མདའི་ཚུལ་དུ་ཉིང་མཚམས་སྦྱོར་བ་ནི། །ཕ་མ་ཆགས་དྲག་ཁུ་སྒོ་འབྱུང་
རྗེས་ལ། །ཁུ་ཁྲག་ཐིགས་གཉིས་གདོན་མི་ཟ་བར་འབྱུང་། སྐྱེ་གནས་སུ་འདྲེས་འོ་སྤྲིས་བཞིན་ཆགས་པ།
དེ་དང་དུས་གཅིག་ཉིང་མཚམས་སྦྱར་བ་ཡི། །རྣམ་ཤེས་ཀྱི་མཐུས་དེ་ལས་གཞན་པ་ཡི། དབང་པོའི་འབྱུང
བ་ཆེན་པོ་ཆ་གཉིས་དང་། །འདྲེས་ཏེ་ཁུ་ཁྲག་འདུས་པའི་དབང་བཅས་འབྱུང་། །དེ་དུས་ཞུགས་པའི་རྣམ་
ཤེས་ཀུན་གཞིར་འདོད། །ཀུན་གཞི་མི་བཞེད་ཡིད་ཀྱི་རྣམ་ཤེས་ཉིད། ཉིང་མཚམས་སྦྱོར་བར་དོད་
པའི་ལུགས་གཉིས་སོ། །སྐྱེ་གནས་ཕྱོགས་དེར་དགའ་བས་མི་རྒྱུག་ན། །གནས་དེར་སྐྱེ་བ་ལེན་པ་མི་སྲིད
པས༑ ༑དམྱལ་བར་སྐྱེ་བའི་བཤན་པ་ལ་སོགས་པའང་། །གནས་དེར་བསད་བྱ་མཐོང་གོམས་དགའ་
བས་རྒྱུག །དེ་ནས་སྐྱེ་གནས་གཟུགས་དེ་ལ་ཁྲོས་ཏེ། །བར་སྲིད་འགག་ཅིང་སྐྱེ་སྲིད་དུ་སྐྱེའོ། །དུད་འགྲོ་
ཡི་དྭགས་མི་དང་འདོད་ལྷ་དང་། །གཟུགས་ཁམས་ལྷ་རྣམས་སྐྱེ་ཚེ་སྐྱེ་གནས་སུ། །རང་དང་རིགས་མཐུན་
སེམས་ཅན་མཐོང་དགས་རྒྱུག །དེ་ནས་སྐྱེ་གནས་ཁྲོས་སོགས་སྔར་དང་འདྲ། །བརྫུས་སྐྱེས་གནས་འདོད་
དྲོད་གཤེར་སྐྱེ་ན་དྲི། །ཚ་དམྱལ་དྲོ་འདོད་གྲང་དམྱལ་སྐྱེ་ན་བསིལ། །སྒོང་སྐྱེས་མངལ་སྐྱེས་འདྲ་བར་
མཛོད་ལས་བཤད། །གཉིས་པ་བསམ་པ་དེ་སྐྱེས་པའི་ཚད་ནི། །གང་ཞིག་མེ་འབར་ཁྱིམ་དུ་ཚུད་པ་དང་།
བཙོན་རར་ཚུད་པའི་ཐར་འདོད་བློ་ཚོད་ཀྱིས། །འཁོར་བར་མི་དགའ་ཉེར་ཞི་དོན་གཉེར་ན། །འབྲིང་
དང་ཐུན་མོང་བློ་སྐྱེས་ཚད་དུ་བྱེད། །འདི་མེད་ཐར་ལམ་སྒྲུབ་འདོད་ཚིག་ཙམ་འགྲོ། །དེ་མེད་སྙིང་རྗེ་
ཆེན་པོའང་འོང་མེད་པས། །གོ་བ་ཙམ་ལ་མི་བཞག་འབད་ཚལ་ལོ། །གསུམ་པ་དེ་ལ་ལོག་རྟོག་བསལ་བ་
ནི། །ལས་ཉོན་དབང་གིས་སྲིད་པར་འཁྱམས་པ་ལ། །བྱང་སེམས་ཀྱིས་ཀྱང་ཤིན་ཏུ་སྐྲག་བྱ་ཞིང། །སྨོན་
ལམ་སྙིང་རྗེས་སྲིད་པར་སྐྱེ་བ་ལ། །དགའ་བར་བྱ་ཞེས་མདོ་དོན་མཁྱེན་པར་མཛོད། །བཞི་པ་ཐར་པར་
བགྲོད་པའི་ལམ་གྱི་རང་བཞིན་གཏན་ལ་དབབ་པ་ལ་གཉིས། །རྟེན་ཇི་ལྟ་བུས་འཁོར་བ་བཟློག་པ། །ལམ་ཇི་
འདྲ་ཞིག་བསྒོམས་པས་བཟློག་པའོ། །དང་པོ་ནི། ཁྱིམ་པས་འབད་ནའང་འཁོར་བ་བཟློག་ནུས་མོད། སྲས་
བཅས་རྒྱལ་བས་རྣམ་གྲངས་དུ་མར་ནི། འཁོར་བའི་སྐྱོན་བཟློག་རབ་བྱུང་རྟེན་བསྔགས་ཤིང་། །རབ་



416 ལམ་རིམ་ལེགས་གསུངས་ཉིང་ཁུ།
བྱུང་སྡོམ་པའང་སོ་ཐརཉིད་ཡིན་པས། །བསྟན་པའི་རྩ་བ་འདི་ཉིད་སྲོག་ལྟར་བཟུང་། །གཉིས་པ་ནི། འཁོར་
བ་བཟློག་པའི་ལམ་མཆོག་བསླབ་པ་གསུམ། །དེ་ཡང་བསྐལ་པ་གངྒའི་བྱེ་སྙེད་དུ། དང་བའི་སེམས་ཀྱིས་
ས་དང་སྐོམ་རྣམས་དང་། གདུགས་དང་བ་དན་མར་མེའི་འཕྲེང་བ་ཡིས། །སངས་རྒྱས་བྱེ་བ་ཁྲག་ཁྲིག་
རིམ་གྲོ་བྱས། །གང་གིས་དམ་ཆོས་རབ་ཏུ་འཇིག་པ་དང་། བདེ་གཤེགས་བསྟན་པ་འགག་པར་འགྱུར་
བའི་ཚེ། །ཉིན་མཚན་དུ་ནི་བསླབ་པ་གཅིག་སྤྱོད་པ། །བསོད་ནམས་དེ་ནི་དེ་བས་བྱེ་བྲག་འཕགས། །ཞེས་
གསུངས་དྲན་བྱ་དཔུང་བཟང་གིས་ཞུ་ལས། །རྒྱལ་བ་དེས་གསུངས་སོ་སོར་ཐར་པ་ཡི། །ཚུལ་ཁྲིམས་
རྣམ་དག་འདུལ་བ་མ་ལུས་ལས། །སྔགས་པ་ཁྱིམ་པས་རྟགས་དང་ཆོ་ག་སྤངས། །ལྷག་མ་རྣམས་ནི་ཉམས་
སུ་བླང་བར་བྱ། །ཞེས་གསུངས་དེ་ལྟར་ཐར་འདོད་རྣམས་ཀྱིས་ནི། །མདོ་སྔགས་གྲོགས་སུ་འཆར་བའི་
ཉམས་ལེན་གྱིས། །རྒྱལ་བའི་བསྟན་པ་དར་རྒྱས་འཕེལ་བར་མཛོད། སྐྱེས་བུ་འབྲིང་དང་ཐུན་མོང་བའི་
ལམ་ཉམས་སུ་ལེན་པའི་སྒོ་རྣམ་པར་ངེས་པ་བཤད་ཟིན་ཏོ། གསུམཔ་ནི། སྐྱེས་བུ་ཆེ་པོའི་ལམ་གྱི་རིམ་པ་
ལ་བློ་སྦྱང་བ་ལ་གསུམ། །ཐེག་ཆེན་གྱི་འཇུག་སྒོ་སེམས་བསྐྱེད་ཁོ་ནར་བསྟན་པ། སེམས་དེ་ཇི་ལྟར་བསྐྱེད་
པའི་ཚུལ། །སེམས་བསྐྱེད་ནས་སྤྱོད་པ་ལ་བསླབ་པའི་ཚུལ་ལོ། དང་པོ་ནི། ཐར་པ་ཙམ་ཞིག་ཐོབ་པའང་
སངས་རྒྱས་ཀྱིས། །བསྐུལ་ནས་ཐེག་ཆེན་ལམ་དུ་འཇུག་དགོས་ན། །ཐུབ་རྒྱལ་ཐེག་པ་སྙིངརྗེས་བསྟན་
པ་ལ། །གཞན་ཕན་རོ་གཅིག་རང་བཞིན་དེ་དག་འཇུག །རང་གཞན་ལེགས་པ་ཐམས་ཅད་འབྱུང་བའི་
སྒོ༑ ༑མཁས་པའི་སྐྱེ་བུ་ཀུན་གྱི་བགྲོད་གཅིག་ལམ། །གཞན་དོན་ཞུགས་པས་རང་དོན་ལྷུན་གྱིས་འགྲུབ།
ཀྱེ་ཧོ་ལམ་མཆོག་འདིར་འཇུག་རྙེད་པའི་མཆོག །བྱང་ཆུབ་སེམས་ཉིད་ཐེག་ཆེན་འཇུག་སྒོ་སྟེ། །གཞན་
གང་མེད་ཀྱང་འདི་ཡོད་ཐེག་ཆེན་པ། །འདི་དང་བྲལ་ན་ཐེག་ཆེན་ལམ་ཉམས་ཕྱིར། །གཉིས་པ་སེམས་
དེ་ཇི་ལྟར་བསྐྱེད་པའི་ཚུལ་ལ་གཉིས། བྱང་ཆུབ་ཀྱི་སེམས་སྦྱང་བའི་རིམ་པ། ཆོ་གས་བཟུང་པའི་ཚུལ་ལོ།
དང་པོ་ལ་གཉིས། མན་ངག་རྒྱུ་འབྲས་བདུན་མ་དང་། རྒྱལ་སྲས་ཞི་བ་ལྷའི་གཞུང་ནས་འབྱུང་བ་ལ་བརྟེན་
ནས་སྦྱང་བ་གཉིས་སོ། །དངཔོ་ལ་གཉིས། རིམ་པ་ལ་ངེས་པ་བསྐྱེད་པ། རིམ་ཅན་དུ་སྦྱང་བ་དངོས་སོ།



ལམ་རིམ་ལེགས་གསུངས་ཉིང་། 417
དང་པོ་ལ་གཉིས། ཐེག་ཆེན་གྱི་ལམ་གྱི་རྩ་བ་སྙིང་རྗེར་བསྟནཔ། རྒྱུ་འབྲས་གཞན་རྣམས་ཀྱང་དེའི་རྒྱུ་འབྲས་
སུ་འགྱུར་ཚུལ་ལོ། །དང་པོ་ནི། རྫོགས་པའི་སངས་རྒྱས་བྱང་སེམས་ལྷག་བསམ་དང་། ། སྙིང་རྗེ་བྱམས་
པ་དྲིན་བཟོ་དྲིན་དྲན་པ། །མར་ཤེས་བློ་རྣམས་ངེས་པའི་རྒྱུ་འབྲས་བདུན། །སྙིང་རྗེ་ཉིད་ནི་རྒྱལ་བའི་ལོ་
ཏོག་ལ། །ས་བོན་ཆུ་ལུད་འབྲས་བུ་སྨིན་པ་བཞིན། །གཉིས་པ་ནི། །མར་སྒོམ་དྲིན་དྲན་དྲིན་བཟོ་གསུམ་
གྱིས་ནི། །འགྲོ་ཀུན་ཡིད་དུ་འོང་བའི་གཅེས་པ་འགྲུབ། །དེ་ལས་བུ་ལྟར་སྙིང་དུ་སྡུག་འཛིན་པའི། །བྱམས་
པ་འབྱུང་ཞིང་བྱམས་པས་སྙིང་རྗེ་སྐྱེད། །ཚད་མེད་བཞི་ལྡན་ཉན་རང་ལ་ཡོད་ཀྱང་། །འགྲོ་ཀུན་སྡུག་
བསྔལ་སེལ་བའི་ཁུར་བཞེས་མེད། །མ་རྣམས་བདེ་སོགས་བདག་གིས་སྒྲུབ་བོ་ཞེས། །དཔའ་མཆོག་རྣམས་
ལ་ལྷག་བསམ་ཁུར་འདི་ཡོད། །སྙིང་རྗེས་འདི་སྐྲུན་འདི་ལས་སེམས་བསྐྱེད་འཁྲུངས། གཉིས་པ་རིམ་
ཅན་དུ་སྦྱང་བ་ལ་གསུམ། །གཞན་དོན་དོན་གཉེར་གྱི་བློ་སྦྱང་བ། བྱང་ཆུབ་དོན་གཉེར་གྱི་བློ་སྦྱང་བ། སྦྱངས་
པའི་འབྲས་བུ་སེམས་བསྐྱེད་ངོས་བཟུང་བའོ། །དང་པོ་ལ་གཉིས། བློ་དེ་སྐྱེ་བའི་གཞི་བསྒྲུབ་པ་དང༌། བློ་དེ་
བསྐྱེད་པ་དངོས་སོ། །དང་པོ་ལ་གཉིས། སེམས་ཅན་ལ་སེམས་སྙོམས་པར་བསྒྲུབ་པ་དང་། ཐམས་ཅད་ཡིད་
འོང་གི་རྣམ་པ་ཅན་དུ་བསྒྲུབ་པའོ། །དང་པོ་ནི། དགྲ་གཉེན་ཡོད་པ་རྒྱུ་མཚན་དུ་བྱས་ཏེ། རིས་སུ་གཅོད་
པའི་ཕྱོགས་ལྷུང་རྣམས་བཀག་སྟེ། རང་ཉིད་འགྲོ་ལ་ཆགས་སྡང་བྲལ་སྙོམས་སྒྲུབ། །བར་མ་དམིགས་
རྟེན་བྱེད་སོགས་མན་ངག་བཟུང་། །གཉིས་པ་ཐམས་ཅད་ཡིད་འོང་གི་རྣམ་པ་ཅན་དུ་བསྒྲུབ་པ་ལ་གསུམ། །མར་
བསྒོམ་པ། དྲིན་དྲན་པ། དྲིན་དུ་བཟོ་བ་བསྒོམ་པའོ། །དང་པོ་ནི། །རང་གི་སྐྱེ་བའི་ཐོག་མེད་འཁྱམས་
གྱུར་པས། གང་དུ་མ་སྐྱེས་མངལ་གྱི་རིགས་ཡོད་མིན། །དེ་ཕྱིར་འགྲོ་ཀུན་རང་གི་མ་བྱས་འགྲུབ། །གཉིས་
པ་ནི། དེ་ཚེ་ཚེ་འདིའི་མ་བཞིན་དྲིན་བསྐྱངས་ལ། གསུམ་པ་ནི། དྲིན་བཟོ་མེད་ན་ཐ་ཆད་ཅིས་མ་ཡིན།
གཉིས་པ་བློ་དེ་བསྐྱེད་པ་དངོས་ལ་གསུམ། །བྱམས་པ། སྙིང་རྗེ། ལྷག་བསམ་བསྒོམ་པའོ། །དང་པོ་ནི། བདེ་
དང་མི་ལྡན་སེམས་ཅན་ལ་དམིགས་ནས། བདེ་དང་ཕྲད་པར་གྱུར་སོགས་བྱམས་པ་བསྒོམ། །ཕན་ཡོན་
མདོ་དང་རིན་ཆེན་ཕྲེང་སོགས་བལྟ། །གཉིས་པ་ནི། སྡུག་བསྔལ་གསུམ་གདུངས་སེམས་ཅན་ལ་དམིགས་



418
ལམ་རིམ་ལེགས་གསུངས་ཉིང་ཁུ།
ནས༔ ༈ སྡུག་བསྔལ་བྲལ་བར་བྱ་སོགས་སྙིང་རྗེ་བསྒོམ། སྒོམ་པའི་གོ་རིམ་ཐོག་མར་མཛའ་བཤེས་ནས།
བདེ་ཕོངས་སྡུག་བསྔལ་གྱིས་མནར་འགྲོ་བསམ་སྟེ། །གསུམ་པ་ནི། དེ་རྣམས་སྒྲོལ་བའི་ཁུར་འཁྱེར་ལྷག་
བསམ་སྦྱང་། །གཉིས་པ་བྱང་ཆུབ་དོན་གཉེར་གྱི་བློ་སྦྱང་བ་ནི། གཞན་གྱི་དོན་ལ་བྱང་ཆུབ་དགོས་མཐོང་
ཞིང་༑ ༑སངས་རྒྱས་ཡོན་ཏན་ལེགས་བསམ་ཐོབ་འདོད་སྐྱེ། །གསུམ་པ་སྦྱངས་པའི་འབྲས་བུ་སེམས་བསྐྱེད་
ངོས་བཟུང་བ་ནི། རང་དོན་ལ་ཡང་རྣམ་མཁྱེན་དགོས་ངེས་དྲངས། དེ་ལྟར་སེམས་འདིའི་དམིགས་ཡུལ་
གཉིས་སྦྱངས་ནས། །གཞན་གྱི་དོན་དུ་རྫོགས་བྱང་ཐོབ་དམ་འཆའ། །གཉིས་པ་ཞི་བ་ལྷའི་གཞུང་ལ་བརྟེན་
ནས་སྦྱང་བ་ནི། །བདག་ཉིད་གཅེས་འཛིན་རྒུད་པ་ཀུན་གྱི་སྒོ། །གཞན་གཅེས་འཛིན་པ་ཕུན་ཚོགས་ཀུན་
གྱི་གནས། །དེ་ཕྱིར་རང་གཅེས་འཛིན་དང་གཞན་ཡལ་བར། འདོར་བའི་བློ་གཉིས་གོ་ས་རྣམ་བརྗེས་
ཏེ༑ ༑དབུགས་རྒྱུ་ཙམ་ཡང་གཞན་དོན་ཁོ་ནར་སྦྱར། །གསུམ་པ་ཆོ་གས་བཟུང་ཚུལ་ལ་གསུམ། མ་ཐོབ་
པ་ཐོབ་པར་བྱེད་པ། ཐོབ་པ་མི་ཉམས་པར་བསྲུང་བ། ཉམས་ན་ཕྱིར་བཅོས་པའི་ཐབས། དང་པོ་ལ་གསུམ།
གང་ལས་བླང་བའི་ཡུལ། །གང་གིས་ལེན་པའི་རྟེན། ཇི་ལྟར་བླང་བའི་ཆོ་གའོ། །དང་པོ་ནི། འཇུག་སྡོམ་
དང་ལྡན་ཡུལ་ལས་བླང་བྱ་ཞིང༌། །གཉིས་པ་ནི། དེ་ཡང་ཐུན་མོང་གཉིས་ཀྱི་སེམས་སྦྱངས་ནས། བྱང་
ཆུབ་སེམས་ལ་ལྷག་པར་སྤྲོ་བ་དེས། །གསུམ་པ་ནི། སྦྱོར་དངོས་རྗེས་གསུམ་ཆོ་གས་བཟུང་བ་མཆོག །གཉིས་
པ་ཐོབ་པ་མི་ཉམས་པར་བསྲུང་བ་ལ་གཉིས། ཚེ་འདིར་སེམས་བསྐྱེད་མི་ཉམས་པའི་རྒྱུ་ལ་བསླབ་པ། སྐྱེ་བ་
གཞན་དུ་ཡང་དེ་དང་མི་འབྲལ་བའི་རྒྱུ་ལ་བསླབ་པའོ། །དང་པོ་ནི། དེ་ནས་འཇིག་རྟེན་ལྷར་བཅས་ཕྱག་
འོས་དང༌། འཁོར་བསྒྱུར་བསྲུང་མ་ཉིས་འགྱུར་གྱིས་བསྲུངས་དང་། རིག་སྔགས་འགྲུབ་ཅིང་དངོས་
གྲུབ་རྣམ་གཉིས་སྟེར། །བསྐལ་པ་དུ་མར་རབ་དགོངས་མཛད་པ་ཡི། ཐུབ་དབང་རྣམས་ཀྱིས་འདི་ཉིད་
ཕན་པར་གཟིགས། །འདི་ཡི་བསོད་ནམས་གཟུགས་གྱུར་ནམ་མཁར་ལྷག །གལ་ཏེ་འདི་ཉམས་ངན་
འགྲོར་རིང་འཁྱམས་པས། །སྐད་ཅིག་མི་འདོར་ཉིན་རེའང་ལན་དྲུག་བཟུང༌། །གཉིས་པ་སྐྱེ་བ་གཞན་
དུ་དེ་དང་མི་འབྲལ་བའི་རྒྱུ་ལ་བསླབ་པ་ལ་གཉིས། ཉམས་པར་བྱེད་པ་ནག་པོའི་ཆོས་བཞི་སྤོང་བ། མི་ཉམས་



གམ་རིམ་ལེགས་གསུངས་ཞིང་ཁྱུ།
419
པར་བྱེད་པ་དཀར་པོའི་ཆོས་བཞི་བླང་བ་ལ་བསླབ་པའོ། །དང་པོ་ནི། །མཁན་སློབ་ཕན་འདོགས་ཡོན་གནས་
བརྫུན་དབུ་བསྐོར། །དགེ་བྱས་འགྱོད་མི་ལྡན་ལ་འགྱོད་བསྐྱེད་དང་། བྱང་སེམས་མི་སྙན་བརྗོད་ནས་
དོན་གོ་བའོ། །ལྷག་བསམ་མིན་པས་གཞན་ལ་གཡོ་སྒྱུས་སྤྱོད། རང་གི་ཉེས་པ་ཐབས་ཀྱིས་མི་མངོན་བྱེད།
མེད་བཞིན་ཡོན་ཏན་ཡོད་སྟོན་གཡོ་སྒྱུར་གསུངས། །གཉིས་པ་ནི། དེ་བཞི་ལས་བཟློག་དཀར་པོའི་ཆོས་
བཞི་སྟེ། །དེ་ཡང་བརྫུན་སྤང་དྲང་པོའི་བསམ་པས་གནས། །བྱང་སེམས་རྣམས་ལ་སྟོན་པའི་འདུ་ཤེས་
བསྐྱེད༑ ༑སྨིན་རུང་སེམས་ཅན་རྫོགས་བྱང་འཇུག་པའོ། །འདི་བརྒྱད་ཕྱི་མར་བྱང་ཆུབ་མི་འབྲལ་རྒྱུ།
གསུམ་པ་ཉམས་ན་ཕྱིར་བཅོས་པ་ནི། ཉམས་ན་སླར་ཡང་བླང་རུང་ཐེག་འདིའི་ཁྱད། །འཇུག་སྡོམ་བཏང་
ཡང་སྨོན་སེམས་གནས་ཀྱི་བར། །སྨོན་སེམས་གཏོང་དང་སེམས་ཅན་བློས་སྤོང་གཉིས། །མ་གཏོགས་
བྱང་སེམས་བསླབ་བྱ་གཞན་འགལ་ན། །བར་དགེ་ཁས་བླངས་ཉམས་པའི་ཉེས་སྤྱོད་འགྱུར། །གསུམ་
པ་སེམས་བསྐྱེད་ནས་སྤྱོད་པ་ལ་བསླབ་ཚུལ་ལ་གསུམ། །སེམས་བསྐྱེད་ནས་བསླབ་པ་ལ་སློབ་དགོས་པའི་རྒྱུ་
མཚན༑ ༑ཐབས་ཤེས་རེ་རེ་བ་ལ་བསླབས་པས་སངས་རྒྱས་མི་འགྲུབ་པར་བསྟན་པ། བསླབ་པ་ལ་སློབ་པའི་
རིམ་པ་ཉིད་བཤད་པའོ། །དང་པོ་ནི། སྨོན་སེམས་བསྐྱེད་ཙམ་ཕན་ཡོན་ཆེ་མོད་ཀྱི། །དེ་བས་སྒྲུབ་པ་སྙིང་
པོར་བྱེད་པ་མཆོག །སྒྲུབ་པའང་སྡོམ་གསུམ་བསླབ་བྱ་སློབ་ཉིད་ཡིན། །གཉིས་པ་ནི། །ཐབས་ཤེས་ཡ་
བྲལ་སངས་རྒྱས་མི་འགྲུབ་སྟེ། །མ་ནོར་ཚང་བའི་ཐབས་ཤེས་ཟུང་འབྲེལ་བསློབ། །འདི་ཡི་ཐབས་ནི་
སྔར་བཤད་སེམས་བསྐྱེད་དང་། །ཤེས་རབ་ཡིན་ལུགས་ཕུ་ཐག་ཆོད་པའི་ལྟ། །སྟོང་ཉིད་སྒོམ་ཚེ་སེམས་
བསྐྱེད་རྩིས་ཟིན་དང་། །སྦྱིན་སོགས་འཇུག་ཚེའང་ཤེས་རབ་རྩིས་ཟིན་ཉིད། །འདིར་ནི་ཐབས་ཤེས་ཡ་
བྲལ་མིན་པའི་དོན། །ཁ་ཅིག་སོ་སོར་རྟོག་པའི་ཤེས་རབ་ཀྱིས། །ཡིན་ལུགས་གཏན་ལ་ཕབ་པའི་ལྟ་ཐོག་
ཏུ༑ ༑བཞག་ནས་གཞན་གང་ཡིད་ལ་མི་བྱེད་པར། །རྩེ་གཅིག་འཇིག་པ་ཡིན་ལུགས་སྒོམ་ཡིན་ཟེར། །འོ་
ན་ཁྱོད་ཉིད་གང་འདོད་དྲིས་པའི་ཚེ། །རྣམ་དག་རིག་པས་གཏན་ལ་ཕབ་པ་ཡི། །དོན་ལ་འཇོག་རྒྱུ་མེད་
ཀྱི་སེམས་ཅན་ཡང་། མི་རྟོག་འཇོག་པའི་རྩོམ་འཇོག་ཉིད་བཟང་སྟེ། །ལྟ་བ་འདི་ཡིས་ཟིན་ན་ཉེས་སྤྱོད་



420 ལམ་རིམ་ལེགས་གསུངས་ཉིང་ཁུ།
ཀུན༑ ༑སངས་རྒྱས་རྒྱུ་རུ་བསྒྱུར་ནས་ཞེས་ཀྱང་སྨྲ། །འོ་ན་སོ་སོར་རྟོག་པའི་ཤེས་རབ་ཀྱིས། །དཔྱད་
ཅིང་བསྒོམས་ན་ཁྱོད་ལ་ཉེས་ཅིར་འགྱུར། །འདིའོ་སྙམ་པའི་རྟོག་པ་ཐམས་ཅད་ནི། །འཁོར་གསུམ་རྟོག་
པའི་ཆོས་ཀྱི་བདག་འཛིན་ཡིན། །དེ་ཕྱིར་འཁོར་བའི་རྒྱུ་ལས་མ་འདས་སོ། །སྐྱབས་འགྲོ་བཤེས་གཉེན་
ཡོན་ཏན་དལ་འབྱོར་སེམས། །འཆི་བ་དྲན་དང་ངན་འགྲོའི་སྡུག་བསྔལ་དང་། བྱམས་དང་སྙིང་རྗེ་བྱང་
ཆུབ་སེམས་སྤྱོད་དང་། འཇུག་སེམས་བསླབ་བྱ་སློབ་སོགས་ཐམས་ཅད་ལ། །འདི་དང་འདི་ཞེས་ངེས་
པ་དྲངས་དགོས་པས། །འདི་དག་ཤེས་སྒྲིབ་ཡིན་པར་སྨྲ་ནུས་ན། །ཆོས་ཀྱི་བདག་མེད་ཇི་ཙམ་སྒོམ་པ་
ཉིད༑ ༑སྐྱབས་སོགས་འདི་དག་ཉམས་པའི་རྒྱུར་འགྲོ་བས། །ལྟ་སྤྱོད་ཚ་གྲང་ལྟ་བུར་མ་སོང་ངམ། །འདི་
དག་སངས་རྒྱས་རྒྱུར་འགྲོ་མི་སྲིད་ན། །ཁྱོད་ཀྱི་ལྟ་བས་ཞེ་སྡང་ལ་སོགས་པ། །ཉེས་སྤྱོད་སངས་རྒྱས་
རྒྱུ་རུ་འགྲོ་བ་མཚར། །གལ་ཏེ་གོ་ཆའི་སྒྲུབ་པ་ཇི་བཞིན་དུ། །གཅིག་ཐུབ་འདི་ལ་ཐམས་ཅད་ཚང་ཞེ་ན།
བ་ཡི་ལྕི་བ་ཆུར་བཅས་སྦྱིན་པ་སྟེ། །ཞེས་སོགས་གསུངས་པ་དེ་ཡིས་ཅིས་མི་ཆོག །དེ་ཉིད་ཚིག་ཡིན་དོན་
ལ་མི་གནས་ན། །ཁྱོད་ཀྱི་སྨྲས་དེ་དོན་གནས་སྒྲུབ་བྱེད་གང་། །གཞི་ཡི་བདེན་གཉིས་སྐྱོན་མེད་འཇོག་
ཤེས་ན། །ལམ་གྱི་ཐབས་ཤེས་འབྲས་བུའི་སྐུ་གཉིས་ཀྱང་། །བློ་གྲོས་ཡངས་ལ་ཕྱོགས་ཙམ་བསྟན་པས་
གོ ༑དེ་ཕྱིར་དངོས་རྣམས་རང་བཞིན་གྱིས་མེད་དང་། །རྒྱུ་འབྲས་ཅུང་ཟད་མ་འཆོལ་ངེས་སྟོན་པའི།
དམིགས་མེད་ཐུགས་རྗེ་ཅན་ལ་སྐྱབས་སུ་མཆི། །གསུམ་པ། བསླབ་པ་ལ་སློབ་པའི་རིམ་པ་ཉིད་བཤད་པ་
ལ་གཉིས། ཐེག་ཆེན་སྤྱི་ལ་བསླབ་ཚུལ། ཁྱད་པར་རྡོ་རྗེ་ཐེག་པ་ལ་བསླབ་ཚུལ་ལོ། །དང་པོ་ལ་གསུམ། བྱང་
སེམས་ཀྱི་བསླབ་པ་ལ་སློབ་འདོད་སྦྱང་བ། སྦྱངས་ནས་རྒྱལ་སྲས་ཀྱི་སྡོམ་པ་བཟུང་བ། བཟུང་ནས་ཇི་ལྟར་
བསླབ་པའི་ཚུལ་ལོ། །དང་པོ་ནི། སྔགས་དང་སོ་ཐར་འདུལ་བ་རང་རང་གི །སྡོམ་པ་མ་བཟུང་བསླབ་བྱ་
བསླབ་མི་རུང་། །འདིར་ནི་སྔོན་དུ་བསླབ་བྱས་རྒྱུད་སྦྱངས་ནས། །སྡོམ་པ་བླངས་ཏེ་ཤིན་ཏུ་བརྟན་པའི་
ཐབས༑ ༑གཉིས་པ་ནི། ལེན་ཚུལ་ཚུལ་ཁྲིམས་ལེའུའི་རྣམ་བཤད་བལྟ། །གསུམ་པ་བཟུང་ནས་ཇི་ལྟར་
བསླབ་པའི་ཚུལ་ལ་གསུམ། །གང་ལ་བསླབ་པའི་གཞི། །དེར་བསླབ་པ་རྣམས་འདུ་ཚུལ། །དེ་ལ་ཇི་ལྟར་བསླབ་



ལམ་རིམ་ཐོག་གཟུངམཉིང་རྒྱུ།
421
པའི་རིམ་པའོ། །དང་པོ་ནི། བྱང་སེམས་བསླབ་བྱ་མཐའ་དག་ཕྱིན་དྲུག་ཏུ། །གཉིས་པ་དེར་བསླབ་པ་
རྣམས་འདུ་ཚུལ་ལ་གཉིས། དངོས་ཀྱི་དོན་གྲངས་ངེས་པ། ཞར་ལ་གོ་རིམ་གྲངས་ངེས་པའོ། །དང་པོ་ནི།
ཕྱིན་དྲུག་གྲངས་ངེས་ཚུལ་ནི་རྣམ་པ་དྲུག །མངོན་མཐོ་ལ་ལྟོས་དོན་གཉིས་སྒྲུབ་ལ་ལྟོས། །གཞན་དོན་
སྒྲུབ་དང་ཐེག་ཆེན་ཐམས་ཅད་བསྡུ། །ཐབས་ཀྱི་རྣམ་པའི་དབང་དུ་མཛད་ནས་དང་། །བསླབ་པ་གསུམ་
ལ་ལྟོས་པའི་གྲངས་ངེས་སོགས། །ཕུན་ཚོགས་རྟེན་གྱི་རང་གཞན་དོན་ཇི་འདྲ། །ཐེག་གང་ལ་གནས་ཐབས་
ཀྱི་རྣམ་པ་ཅིས། །བསླབ་པ་གང་བསྒྲུབ་ཕྱིན་དྲུག་ལས་མི་འདའ། །གཉིས་པ་ནི། །ཕྱིན་དྲུག་སྔ་མ་ལ་རྟེན་
ཕྱི་མ་སྐྱེ། །ཕྱི་མ་ཕྱི་མ་མཆོག་ཏུ་གནས་ཕྱིར་དང་། །སྔ་མ་སྔ་མ་རག་པས་གོ་རིམ་ངེས། །གསུམ་པ་
བཟུང་ནས་ཇི་ལྟར་བསླབ་པའི་ཚུལ་ལ་གཉིས༔ སྤྱོད་པ་སྤྱི་ལ་བསླབ་ཚུལ། ཁྱད་པར་དུ་ཕར་ཕྱིན་ཐ་མ་གཉིས་
བསླབ་ཚུལ་ལོ། །དང་པོ་ལ་གཉིས། །རང་གི་སངས་རྒྱས་ཀྱི་ཆོས་སྨིན་པར་བྱེད་པ་ཕར་ཕྱིན། གཞན་རྒྱུད་
སྨིན་པར་བྱེད་པ་བསྡུ་བཞི་ལ་བསླབ་པའོ། །དང་པོ་ལ་དྲུག །སྦྱིན་པ། ཚུལ་ཁྲིམས། བཟོད་པ། བརྩོན་
འགྲུས༑ ༑བསམ་གཏན། ཤེས་རབ་ལ་བསླབ་ཚུལ་ལོ། དང་པོ་ལ་གསུམ། སྦྱིན་པའི་ངོ་བོ། རབ་དབྱེ། རྒྱུད་
ལ་སྐྱེ་ཚུལ་ལོ། དང་པོ་ནི། གཏོང་སེམས་དགེ་དད་ངག་དེས་ཀུན་བསླང་དང་། ལུས་ངག་སྦྱིན་ལ་འདུག་
དུས་ཀྱི་སེམས་པ། སྦྱིན་པའི་ངོ་བོ། གཉིས་པ་ནི། དབྱེ་ན་ཆོས་སྦྱིན་སོགས། གསུམ་པ་ནི། བདོག་པ་
ཐམས་ཅད་གཞན་ལ་གཏོང་བ་ཡི། བསམ་པ་སྙིང་ནས་སྐྱེད་པ་མཆོག་ཡིན་གྱི། །སེར་སྣ་བཅོམ་ཙམ་
སྦྱིན་པའི་ཕར་ཕྱིན་མིན། གཏོང་སེམས་མཐར་ཕྱིན་སྦྱིན་པའི་མཐར་ཐུག་བཟུང་། ལུས་དང་ལོངས་སྤྱོད་
དགེ་བ་དུས་གསུམ་གྱིས། སྦྱིན་ཚེ་ཕར་ཕྱིན་དྲུག་ལྡན་གྱིས་ཟིན་ན། གནས་སྐབས་མཐར་ཐུག་དགོས་པ་
མཐའ་དག་འགྲུབ། གཉིས་པ་ནི། སྡོམ་པའི་ཚུལ་ཁྲིམས་གཙོ་བོའི་དབང་བྱས་ནས། གཞན་གནོད་གཞིར་
བཅས་ལས་ལྡོག་སྤོང་སེམས་ནི། ཚུལ་ཁྲིམས་ངོ་བོ་དབྱེ་ན་རྣམ་པ་གསུམ། བྱང་སེམས་རྒྱུད་ཀྱི་སོ་ཐར་
སྡོམ་པ་ནི། དེ་རྒྱུད་ཚུལ་ཁྲིམས་སྡོམ་ཡིན་བྱང་སྡོམ་མིན། བྱང་སེམས་སྡོམ་པའི་ཚུལ་ཁྲིམས་ཉམ་གྱུར་
ན༑ ༑དེ་ཡིས་སྡོམ་པ་ཐམས་ཅད་ཉམས་པར་གསུངས། རང་གིས་ཇི་ལྟར་ཁས་བླངས་བསླབ་པའི་གནས།



422
ལམ་རིམ་ལེགས་གསུངས་ཉིང་ཁུ།
ཕྲ་མོ་རྣམས་ཀྱང་གཡེལ་མེད་གཙང་བར་བསྲུང་། །ཁྲིམས་གཙང་སྐྱེ་རྒུའི་དབུས་ན་ལྷུན་ལྟར་བརྗིད། །སྟོབས་
ཀྱིས་སྡིག་པ་མེད་པར་འགྲོ་ཀུན་འདུད། །སྐྱོན་ཕྲལ་རྒྱན་དུ་འགྱུར་སོགས་ཕན་ཡོན་མང་། གསུམ་པ་ནི།
བཟོད་པའི་ངོ་བོ་གནོད་བྱེད་སྡུག་བསྔལ་གྱིས། །མི་རྗེ་ཆོས་ལ་མོས་པའི་སེམས་པའོ། །དབྱེ་ན་ཆོས་ལ་
ངེས་སེམས་ལ་སོགས་གསུམ། །གནོད་སེམས་ལོག་ལྟས་དགེ་རྩ་བཅོམ་པ་དང་། །མི་དགེ་སྟོབས་བཞིས་
སྦྱངས་པ་གཉིས་ཀ་ལ། །རྐྱེན་གཞན་ཕྲད་ཀྱང་འབྲས་བུ་འབྱིན་མི་ནུས། །དེ་ཡང་རྣམ་སྨིན་བཅོམ་པའི་
དོན་ཡིན་གྱི། །རྒྱུ་མཐུན་ལ་ནི་ངེས་པ་མེད་པར་གསུངས། །ལོག་ལྟ་དམ་ཆོས་སྤོང་དང་ང་རྒྱལ་གྱིས།
བྱང་སེམས་བླ་མ་སོགས་ལ་ཁྱད་གསོད་པ། །རྣམ་སྨིན་ཚབས་ཆེ་དགེ་རྩ་འཇོམས་པས་ན། །ཁོང་ཁྲོ་ལྟ་
བུ་འདི་དག་འབད་པས་དགག །མདོར་ན་མི་བཟོད་པ་དང་བཟོད་པ་ཡི། །ཕན་ཡོན་ཉེས་དམིགས་དྲན་
པའི་འཇུག་ལྡོག་གཅེས། བཞི་པ་ནི། །དགེ་བ་སྡུད་དང་སེམས་ཅན་དོན་བྱེད་ལ། །སྤྲོ་བས་རབ་ཕྱེའི་
སེམས་དཔའ་བརྩོན་འགྲུས་ཏེ། །བསྐལ་པ་གྲངས་མེད་བྱེ་བ་འབུམ་འགྱུར་དུ། །སེམས་ཅན་གཅིག་གི་
སྡུག་བསྔལ་བསལ་ཕྱིར་ཡང་། །དམྱལ་བ་ཁོ་ནར་གནས་ཀྱང་རྫོགས་བྱང་ལ། །སྤྲོ་བར་ཅིས་མི་འགྱུར་
ཞེས་གོ་ཆ་དང་། །དགེ་བ་ཆོས་སྡུད་སེམས་ཅན་དོན་བྱེད་གསུམ། །སྒྱིད་ལུགས་བདག་ཉིད་བརྙས་དང་
ངན་ཞེན་སྤངས། །མཐུན་རྐྱེན་མོས་བརྟན་དགའ་དང་དོར་བའི་སྟོབས། །དགེ་ལ་འདུན་དང་ཕར་ཕྱིན་
དྲུག་ལྡན་གྱིས། །བརྩོན་འགྲུས་ལ་གནས་གཞན་ཡང་ཚུལ་དེར་འགོད། ལྔ་པ་ནི། །བསམ་གཏན་ངོ་བོ་
དགེ་བའི་དམིགས་པ་ལ། །རྩེ་གཅིག་གནས་པས་རབ་ཕྱེའི་སེམས་པ་སྟེ། །ངོ་བོའི་སྒོ་ནས་འཇིག་རྟེན་དེ་
འདས་གཉིས། །ཕྱོགས་ཀྱི་སྒོ་ནས་ཞི་ལྷག་ཟུང་འབྲེལ་གསུམ། །ལུས་སེམས་བདེར་གནས་ཡོན་ཏན་མངོན་
པར་སྒྲུབ། །སེམས་ཅན་དོན་བྱེད་བྱེད་ལས་སྒོ་ནས་དབྱེ། །གང་ལ་མཉམ་བཞག་ལུས་སེམས་ཤིན་སྦྱངས་
སྐྱེ༑ ༑མངོན་ཤེས་རྣམ་པར་ཟད་པར་ཟིལ་གནོན་སྒྲུབ། །དོན་བྱ་བཅུ་གཅིག་ཇི་ལྟར་རིགས་སྒྲུབ་རྣམས།
བྱེད་ལས་སྒོ་ནས་ཕྱེ་བ་གསུམ་གྱི་དོན། །ཕན་ཡོན་ཉེས་དམིགས་ཤེས་ནས་འཇུག་པ་དང་། །ཕར་ཕྱིན་
དྲུག་ལྡན་སློབ་པར་སྔར་དང་འདྲ། །དྲུག་པ་ནི། ཤེས་རབ་མཐོང་དང་མ་མཐོང་ཡོན་ཏན་རྩ། །སྲིད་



ལམ་རིམ་ལེགས་གསུངས་ཤིང་རྒྱུ།
423
ཞིའི་རྒུད་པ་མཐའ་དག་དྲུངས་འབྱིན་ཞིང་། །འགལ་བར་སྣང་བའང་འདི་ཡིས་འགལ་མེད་སྒྲུབ། །འདི་
བྲལ་ལྟ་བ་ཚུལ་ཁྲིམས་དག་མི་འགྱུར། །ཐོས་བསམ་དོན་ལ་ཤེས་རབ་ཀྱིས་དཔྱད་ན། །སྒོམ་འབྲས་མཆོག་
གི་ཤེས་རབ་མྱུར་དུ་འདྲེན། །ཆོས་བརྗེད་བཅུག་ནས་སེམས་འཛིན་ལ་རེ་བ། །ནོར་དབྱིག་བོར་ནས་
རྗེས་ལ་ཞེན་དང་མཚུངས། །དེ་ཕྱིར་དྲུག་ལྡན་ཤེས་རབ་ཉམས་སུ་བླང་། །གཉིས་པ་གཞན་རྒྱུད་སྨིན་
པར་བྱེད་པ་བསྡུ་བཞི་ལ་བསླབ་པ་ནི། །མཁོ་བ་སྦྱིན་པ་སྲོག་ལའང་མི་ཕངས་སོགས། །སྙན་སྨྲ་ཕར་ཕྱིན་
གདུལ་བྱ་ལ་སྟོན་དང་། །དོན་སྤྱོད་ཇི་ལྟར་བསྟན་རྣམས་ལེན་འཇུག་ཅིང་། །དོན་མཐུན་གཞན་སྦྱར་དང་
མཐུན་རང་གནས་པས། །གཞན་རྒྱུད་སྨིན་པའི་གནད་གཞི་འདིར་བརྩོན་བྱ། །མཁོ་བ་སྦྱིན་པ་དགའ་ཞིང་
ཚིག་ལ་ཉན། །དེ་ཚེ་སྙན་སྨྲས་མི་ཤེས་ཐེ་ཚོམ་དོར། །དོན་སྤྱོད་བསྐུལ་བས་བསྒྲུབ་པར་འདོད་བློ་སྐྱེ། །དོན་
མཐུན་རང་སྒྲུབ་གཞན་གྱི་མཐུན་དཔེར་འཛིན། །ཕྱིན་དྲུག་མཉམ་རྗེས་གཉིས་སུ་བསྐྱང་བའི་ཚེ། །ཞི་
ལྷག་ཆོས་ཟབ་ངེས་བཟོད་མཉམ་གཞག་དང་། །སྦྱིན་པ་ཚུལ་ཁྲིམས་བཟོད་པའི་ཕྱོགས་གཅིག་དང་། །བསམ་
གཏན་ཤེས་རབ་ཕྱོགས་གཅིག་རྗེས་ཐོབ་བསྐྱང་། །འཇུག་སྡོམ་མ་བཟུང་གོང་དུ་སྤྱོད་པ་ལ། །སྤྲོ་བ་ཤུགས་
དྲག་བསྒྲུབ་ནས་གདེང་ཐོབ་ན། །ཆོ་གས་བཟུང་ཚེ་ཤིན་ཏུ་བརྟན་པར་འགྱུར། །སྨོན་སེམས་སྦྱོང་བ་དང་
རྒྱལ་སྲས་ཀྱི་སྤྱོད་པ་སྤྱི་ལ་སློབ་པའི་སྒོ་རྣམ་པར་ངེས་པ་བཤད་ཟིན་ཏོ། །གཉིས་པ། ཁྱད་པར་དུ་ཕར་ཕྱིན་ཐ་
མ་གཉིས་ལ་བསླབ་པ་ལ་དྲུག །ཞི་ལྷག་བསྒོམ་པའི་ཕན་ཡོན། དེ་གཉིས་ཏིང་འཛིན་ཀུན་གྱི་སྡུད་བྱེད་དུ་བསྟན་
པ༑ ༑ཞི་ལྷག་གི་ངོ་བོ། གཉིས་ཀ་བསྒོམ་དགོས་པའི་རྒྱུ་མཚན། གོ་རིམ་ངེས་ཚུལ། སོ་སོའི་བསླབ་ཚུལ་ལོ།
དང་པོ་ནི། །དགེ་ལ་དམིགས་པའི་རྩེ་གཅིག་སེམས་དང་ནི། །སོ་སོར་འབྱེད་པའི་རྣམ་དཔྱོད་ཕྲ་མོ་ཡན།
རིམ་བཞིན་ཞི་ལྷག་གཉིས་ཀྱི་ཕྱོགས་འདུ་ཞིང་། །སེམས་ཀྱི་སྟེང་གི་ཡུལ་ཅན་ཕྱིན་ཅི་ལོག །གོང་ནས་
གོང་དུ་བསྐྱེད་པའི་བག་ཆགས་དང་། །བག་ཆགས་དེ་ཉིད་གསོ་བར་བྱེད་པ་ཡི། །ཡུལ་ལ་ལོག་པར་ཞེན་
བློ་གང་ཡིན་པ། །གནས་ངན་ལེན་དང་མཚན་མའི་འཆིང་བར་བསྙད། །དེ་དག་ལྷག་མཐོང་ཞི་གནས་
སྒོམ་པས་སེལ། གཉིས་པ་ནི། །བསམ་གཏན་ཤེར་ཕྱིན་ཡོན་ཏན་གང་ཡིན་པ། །དེ་ཀུན་ཞི་ལྷག་ཡོན་ཏན་



424 ལམ་རིམ་ལེགས་གསུངས་ཉིང་ཁུ།
ཡིན་པས་ན། །ཏིང་འཛིན་ཀུན་གྱི་སྡུད་བྱེད་ཞི་ལྷག་གཉིས། །ངེས་པར་བསྟན་པས་གང་དེ་ཐེག་གསུམ་
གྱི༑ ༑ཡོན་ཏན་རྩ་བ་བསྒྲུབ་པར་རྒྱལ་བས་གསུངས། གསུམ་པ་ནི། །ཕྱི་རོལ་ཡུལ་ལ་གཡེང་ཞི་དམིགས་
པ་ལ། །རྩེ་གཅིག་ངང་ནས་རྣམ་པར་མི་དཔྱོད་བློ། །ཤིན་སྦྱངས་བདེ་བས་དྲངས་གང་ཞི་གནས་ཏེ། །ཞི་
གནས་རྟ་ལ་སྐྱོན་པའི་དཔྱད་སྒོམ་གྱིས། །རང་སྟོབས་ཤིན་སྦྱངས་དྲངས་ཚེ་ལྷག་མཐོང་ཐོབ། །དེ་ཕྱིར་
ཁྱད་པར་མཐོང་བས་ལྷག་མཐོང་བཏགས། བཞི་པ་ནི། །གང་དག་གསལ་ཆའི་ངར་མེད་ཞི་གནས་དང་།
དེ་ཡོད་ལྷག་མཐོང་འདོད་པ་མི་རིགས་ཏེ། །ཁྱད་པར་དེ་ནི་བྱིང་བ་ཡོད་མེད་ཡིན། །ཞི་གནས་ལ་ཡང་
བྱིང་བ་སངས་དགོས་ཤིང༌། །བྱིང་བ་བྲལ་བའི་ཏིང་འཛིན་ཐམས་ཅད་ལ། །སེམས་ཀྱི་གསལ་ཆ་ངེས་
པར་འོང་ཕྱིར་རོ། །སྟོང་ཉིད་ལ་དམིགས་ཞི་ལྷག་གང་ཡིན་ཀྱང་། །སྟོང་ཉིད་རྟོགས་དགོས་མི་རྟོགཏིང་
འཛིན་ལ། །སྟོང་ཉིད་རྟོགས་པའི་ངེས་པ་མེད་པའི་ཕྱིར། །སྟོང་ཉིད་བློ་ཁ་མ་ཕྱོགས་ཏིང་འཛིན་དང་།
སྟོང་ཉིད་རྟོགས་པའི་ཏིང་འཛིན་གཉིས་ཀ་ལའང་། །བདེ་གསལ་མི་རྟོག་འབྱུང་བས་མཁྱེན་པར་མཛོད།
ཞི་གནས་གྲུབ་ནས་ཡིན་ལུགས་ལ་དཔྱོད་པའི། །ཤེས་རབ་དེ་ཡི་གཡོ་བའི་སྐྱོན་བཟློག་པར། །མ་ཟད་དཔྱད་
སྒོམ་དགོས་པ་ཐམས་ཅད་ལ། །ཡུལ་ལ་ཧ་ཅང་གཡོ་བའི་སྐྱོན་བསལ་ན། །དགེ་བ་གང་བྱེད་སྟོབས་དང་
ལྡན་པར་འགྱུར། ལྔ་པ་ནི། །ཞི་ལྷག་རིམ་བསྐྱེད་དགོས་པའི་ལུགས་འདི་ལ། །སྔོན་དུ་བདག་མེད་གོ་
བའི་གང་ཟག་གིས། །སྟོང་ཉིད་ལ་དམིགས་ཞི་ལྷག་དུས་གཅིག་ཏུ། །བསྐྱེད་ན་ཉེས་པ་ཅི་ཡོད་ཞེས་འདྲི་
ན༑ ༑ཡིན་ལུགས་གོ་དང་མྱོང་བ་སྐྱེ་ཙམ་ལ། །ཞི་གནས་སྔོན་འགྲོ་དགོས་ཞེས་མི་སྨྲ་ཡང་། །སྟོང་ཉིད་
སྒོམ་བྱུང་མ་ཐོབ་གང་ཟག་གིས། །དཔྱད་སྒོམ་སྔོན་སོང་མེད་པར་སྟོང་ཉིད་ལ། །དམིགས་པའི་སྒོམ་
བྱུང་དག་གི་ལྷག་མཐོང་ནི། །སྐྱེ་བ་རྣལ་འབྱོར་བླ་མེད་ལ་སྲིད་ཀྱི། །རྒྱུད་སྡེ་འོག་མ་གསུམ་དང་སྐབས་
འདིར་ནི། །ཞི་གནས་མ་གྲུབ་གོང་དུ་བདག་མེད་པའི། །གོ་བ་བཙལ་ནས་ཡང་ཡང་དཔྱད་གྱུར་ཀྱང་། །
དེ་ཙམ་གྱིས་ནི་ཞི་གནས་འགྲུབ་མི་སྲིད། །གལ་ཏེ་མི་དཔྱོད་འཇོག་སྒོམ་ཉིད་བྱེད་ན། །ཞི་གནས་འགྲུབ་
ཀྱང་དེ་ལ་ལྷག་མཐོང་གི །སྐྱོང་ཚུལ་མེད་པས་སྔོན་དུ་ཞི་གནས་དང་། །དེ་རྗེས་ལྷག་མཐོང་རིམ་པ་ལས་



ལམ་རིམ་ལེགས་གསུངས་ཉིང་ཆུ། 425
མ་འདས། །ལྷག་མཐོང་བསྐྱེད་ཚུལ་སོར་རྟོག་ཤེས་རབ་ཀྱིས། །དཔྱད་ནས་ཤིན་སྦྱངས་སྐྱེས་པ་ཉིད་
ཡིན་པས། །ཇི་ལྟ་ཇི་སྙེད་གང་གི་དབང་བྱས་ཀྱང་། །རིམ་པ་དེ་ལྟར་ངེས་ཀྱི་གཞན་དུ་ན། །མདོ་དང་
མཁས་གྲུབ་དུ་མའི་གཞུང་དང་འགལ། །རིམ་པ་དེ་ཡང་གསར་སྐྱེའི་ཚེ་ཡིན་གྱི། །ཕྱི་ནས་ལྷག་མཐོང་
སྔོན་དུ་བསྒོམ་པ་དང་། །ཉེར་བསྡོགས་ཀྱིས་བསྡུས་ལྷག་མཐོང་ལ་བརྟེན་ནས། །དངོས་གཞིས་བསྡུས་
པའི་ཞི་གནས་སྒྲུབ་པའང་ཡོད། །དྲུག་པ་སོ་སོའི་བསླབ་ཚུལ་ལ་གསུམ། ཞི་གནས་ལ་བསླབ་ཚུལ། ལྷག་
མཐོང་ལ་བསླབ་ཚུལ། དེ་གཉིས་ཟུང་དུ་འབྲེལ་ཚུལ་ལོ། དང་པོ་ལ་གསུམ། ཞི་གནས་ཀྱི་ཚོགས་བརྟེན་པ།
དེ་ལ་བསྟན་ནས་ཞི་གནས་བསྒོམ་ཚུལ། །བསྒོམས་པས་ཞི་གནས་གྲུབ་པའི་ཚད་དོ། དང་པོ་ནི། མཐུན་
ཡུལ་ཡོན་ཏན་ལྔ་ལྡན་གནས་པ་དང་། །འདོད་ཆུང་ཆོག་ཤེས་བྱ་ཉུང་ཚུལ་ཁྲིམས་དག །འདོད་པའི་རྣམ་
རྟོག་སྤངས་པ་ཞི་གནས་ཚོགས། །གཉིས་པ་དེ་ལ་བརྟེན་ནས་ཞི་གནས་བསྒོམ་ཚུལ་ལ་གཉིས། སྦྱོར་བ་དང་
དངོས་གཞིའོ། །དང་པོ་ནི། །བྱང་ཆུབ་སེམས་སོགས་སྦྱོར་བའི་ཆོས་བསྒོམས་ཏེ། །གཉིས་པ་དངོས་གཞི་
ལ་གཉིས། ལུས་ཀྱི་སྤྱོད་ལམ་ཅི་འདྲ་བས་བསྒོམ་པ། བསྒོམ་པའི་རིམ་པ་ཉིད་བཤད་པའོ། །དང་པོ་ནི། །དངོས་
གཞི་ལུས་ཀྱི་ཀུན་སྤྱོད་བརྒྱད་ལྡན་གྱིས། །གཉིས་པ་སྒོམ་པའི་རིམ་པ་ཉིད་བཤད་པ་ལ་གཉིས། །ཏིང་འཛིན་
སྐྱོན་མེད་སྐྱེད་པའི་ཚུལ། །དེ་ལ་བརྟེན་ནས་སེམས་གནས་སྐྱེ་བའི་རིམ་པའོ། དང་པོ་ལ་གསུམ། སེམས་དམིགས་
པ་ལ་གཏོད་པའི་སྔོན་དུ་ཇི་ལྟར་བྱ་བ། དམིགས་པ་ལ་གཏད་པའི་དུས་སུ་ཇི་ལྟར་བྱ་བ། དམིགས་པ་ལ་གཏད་
པའི་འོག་ཏུ་ཇི་ལྟར་བྱ་བའོ། དང་པོ་ནི། དགའ་བདེས་ལུས་རྒྱས་མཐོང་ཆོས་བདེ་བར་གནས། ཤིན་སྦྱངས་
རྙེད་པས་དགེ་ལ་བཀོལ་རུང་དང་། །རང་དབང་མེད་པར་ཕྱིན་ཅི་ལོག་ཡུལ་ལ། །གཡེང་བ་ཞི་བས་ཉེས་
སྤྱོད་མི་འབྱུང་ཞིང་། །དགེ་བའི་སྟོབས་ཆེན་མངོན་ཤེས་རྫུ་འཕྲུལ་མྱུར། །ཟབ་མོའི་ལྷག་མཐོང་རྟོགས་
སྐྱེ་འཁོར་བ་ལྡོག །གཞན་ཡང་གང་ཞིག་བསྒོམས་ན་ཏིང་འཛིན་གྱི། །ཡོན་ཏན་མཐོང་བས་ཡིད་འཕྲོག་
དད་པ་སྐྱེ། །དེ་ལས་འདུན་པ་དེ་ལས་རྩོལ་བ་སྐྱེ། །དེ་ལས་ཤིན་སྦྱངས་དེས་ནི་ཏིང་འཛིན་ལས། ཉམས་
པར་བྱེད་པའི་ལེ་ལོ་རྣམ་པར་འགོག །གཉིས་པ་སེམས་དམིགས་པ་ལ་གཏོད་པའི་དུས་སུ་ཇི་ལྟར་བྱ་བ་ལ་



426
ལམ་རིམ་ལེགས་གསུངས་ཉིང་ཁུ།
གཉིས། སེམས་གང་ལ་འཇོག་པའི་གཞིའི་དམིགས་པ་ངོས་གཟུང་བ། དེ་ལ་སེམས་ཇི་ལྟར་གཏོད་པའི་ཚུལ་
ལོ༑ ༑དང་པོ་ལ་གཉིས། དམིགས་པ་སྤྱིའི་རྣམ་གཞག །སྐབས་སུ་བབ་པའི་དམིགས་པ་ངོས་བཟུང་བའོ། དང་པོ་
ལ་གཉིས། དམིགས་པ་དངོས་བསྟན་པ། གང་ཟག་གང་གིས་གང་ལ་དམིགས་པར་བྱ་བར་བསྟན་པའོ། དང་པོ་
ནི༑ ༑ཁྱབ་དང་དཔྱད་པ་རྣམ་སྤྱོད་མཁས་པ་དང་། །ཉོན་མོངས་སྦྱོང་བ་ཞེས་པའི་སྤྱི་དམིགས་གཞི། གཉིས་
པ་ནི། །བྱེ་བྲག་འདོད་ཆགས་ཤས་ཆེ་མི་སྡུག་ནས། །རྣམ་རྟོག་ཤས་ཆེ་འབྱུང་རྔུབས་དམིགས་པ་དང་།
གཞན་ཡང་ཆགས་སོགས་ཡུལ་ནི་རྣམ་གསུམ་ལ། །ཆགས་སོགས་ཆེ་འབྲིང་ཆུང་ངུའི་སྐྱེ་ཚུལ་བརྟག །དེ་
ནི་ཆགས་སོགས་སྤང་གཉེན་ཤེས་ཕྱིར་ཡིན། །གཉིས་པ་སྐབས་སུ་བབ་པའི་དམིགས་པ་ངོས་བཟུང་བ་ནི།
རྣམ་རྟོག་ཆེ་ན་རླུང་ཉིད་དམིགས་པར་བཟང་། །དེ་བཞིན་གཤེགས་སོགས་སྐུ་ལ་དམིགས་གྱུར་ན། །དགོས་
པ་མང་ཕྱིར་འདི་ཉིད་ཉམས་སུ་ལེན། །སྟོན་པའི་སྐུ་གཟུགས་ཤིན་ཏུ་ལེགས་པ་ལ། །ཡང་ཡང་བལྟ་ཞིང་
མཚན་མ་ཡིད་ལ་བཟུང་། །དེ་ནི་སངས་རྒྱས་དོན་སྤྱི་འཆང་ཕྱིར་ཡིན། །དེ་ནས་ཡིད་ངོར་སངས་རྒྱས་
དངོས་དམིགས་ལ། །རང་ལ་འཆར་སླའི་སྐུའི་ཆེ་རགས་རིམ་ནས། །བསྒོམས་ནས་བརྟན་པར་གྱུར་
ཚེ་ཕྲ་སྒོམ་གྱིས། །དམིགས་པ་མང་པོས་ཞི་གནས་འགྲུབ་མི་སྲིད། །དེ་ཡང་དབུ་དང་ཕྱག་གཉིས་ཁོག་པ་
དང་༑ ༑ཞབས་གཉིས་རིམ་བཞིན་ལན་འགའ་གསལ་བཏབ་ལ། །དེའི་མཐའ་སྐུ་ཡི་སྤྱི་དེ་ཡིད་ངོ་ནས།
དབུ་ཞབས་བར་གྱི་ཡན་ལག་རགས་པ་རྣམས། །ཆ་ཕྱེད་ཙམ་དུ་དུས་གཅིག་འཆར་ཐུབ་ན། །འོད་དང་
བཅས་པའི་གསལ་པོ་མ་བྱུང་ཡང་། །དེ་ཙམ་གྱིས་ཆོག་དམིགས་རྟེན་རྙེད་པ་ཡིན། །དེ་ལས་གསལ་འདོད་
ཡང་ཡང་གསལ་བཏབ་ན། །གསལ་དུ་འགྲོ་ཡང་ཏིང་འཛིན་གེགས་སུ་གྱུར། །ཆེར་མི་གསལ་ཡང་དམིགས་
རྟེན་མ་འཕྱུགས་ན། །ཏིང་འཛིན་མྱུར་རྙེད་གསལ་ཆ་བདེ་བླག་འགྲུབ། །དེ་ཚེ་དམིགས་རྟེན་ཁ་དོག་དབྱིབས་
གྲངས་དང་། །ཆེ་ཆུང་འགྱུར་ན་དེ་རྗེས་མི་འབྲང་བར། །སྔར་གྱི་དེ་ཉིད་འཕྱུགས་མེད་གནད་དུ་བཟུང་།།
ཅིས་ཀྱང་ལྷ་ཡི་རྣམ་པ་འཆར་དཀའ་ན། །སྔར་བསྟན་པ་ཡི་དམིགས་པ་གང་རུང་ངམ། །སྟོང་ཉིད་ངེས་
པའི་ལྟ་ཐོག་བཞག་ནས་བཟུང་། །ཞི་གནས་འགྲུབ་པ་དགོས་གཙོ་ཡི་ཕྱིར་རོ། །གཉིས་པ་དེ་ལ་སེམས་ཇི་



ལམ་རིམ་ལེགས་གསུངས་ཉིང་ཁུ། 427
ལྟར་གཏོད་པའི་ཚུལ་ལ་གསུམ། སྐྱོན་མེད་པའི་ལུགས་བཞག །སྐྱོན་དང་བཅས་པའི་ལུགས་བསལ་བ། ཐུན་
གྱི་ཚད་བསྟན་པའོ། །དང་པོ་ནི། ཏིང་འཛིན་ཁྱད་ཆོས་གཉིས་ལྡན་སེམས་ཤིན་ཏུ། །གསལ་བའི་གསལ་
ཆའི་ངར་དང་ལྡན་པ་དང་། །གང་དམིགས་དེ་ལ་རྩེ་གཅིག་གནས་པ་ཡི། །མི་རྟོག་པ་ཡི་གནས་ཐ་ཡོད་
པའོ༑ ༑ཁ་ཅིག་བདེ་དྭངས་བསྣན་ནས་བཞིར་འདོད་ཀྱང་། །དྭངས་པ་འདི་འགྲུབ་བདེ་བ་འདིར་མི་དགོས།
དེ་ཕྱིར་སྔར་བཤད་ཁྱད་པར་གཉིས་ལྡན་དེས། །གསལ་བར་ཐོན་ལ་བྱིང་བས་བར་གཅོད་ཅིང་། རྒོད་
པས་རྩེ་གཅིག་མི་རྟོག་ལ་གནོད་པས། །འགལ་རྐྱེན་བྱིང་རྒོད་ཕྲ་རགས་ངོས་ཟིན་ནས། །མཐུན་རྐྱེན་དྲན་
དང་ཤེས་བཞིན་བསྟེན་པ་གཅེས། །སྔར་ནས་ངེས་པའི་དམིགས་རྟེན་རྣམ་པ་ཤར། །དམིགས་རྟེན་ལ་
སེམས་བཏགས་ཞེས་ཐུ་རེ་དྲན། །དམིགས་པ་ལ་སེམས་གཞན་དུ་མི་གཡེང་བའོ། །དེ་ལྟར་ཡུལ་དང་
འཛིན་སྟངས་བྱེད་ལས་ཀྱི། །ཁྱད་པར་གསུམ་ལྡན་སྐབས་འདིའི་དྲན་པའི་ཁྱད། །དེ་ཡང་སྔར་བཤད་
དམིགས་རྟེན་རྙེད་མཚམས་ནས། །ཤེས་པས་དེ་བཟུང་སེམས་ནི་དམིགས་པ་ལ། །བཏགས་སོ་སྙམ་པའི་
འཛིན་སྟངས་ཤུགས་དྲག་ལ། །འཕངས་མཐོ་སྐྱེད་ནས་གསར་དུ་གང་ལ་ཡང་། །མི་དཔྱོད་བློ་དེའི་ཤུགས་
ནི་མ་ཆད་པར། །རྒྱུན་སྐྱོང་བ་ནི་དྲན་པ་བསྟེན་པའི་གནད། །ཏིང་འཛིན་སྒྲུབ་པའི་གཙོ་བོའི་སྐྱོང་ཚུལ་
ཡང་༑ ༑དྲན་པའི་སྐྱོང་ཚུལ་ཉིད་ཡིན་དྲན་པ་ནི། །ངེས་པའི་རྣམ་ཅན་འཛིན་སྟངས་ཡིན་པས་ན། །ངེས་
ཤེས་འཛིན་སྟངས་དམ་པོ་མེད་པ་ལ། །གསལ་ཆ་འོང་ཡང་ངར་ལྡན་གསལ་ཆ་མེད། །དམིགས་རྟེན་
མེད་པའི་སྒོམ་ལ་ཆོས་རྣམས་ཀྱང་། །མ་ཡེངས་པ་ཡི་སྒོམ་གཅིག་འདོད་དགོས་ལ། །མ་ཡེངས་པ་ཡང་
དམིགས་རྟེན་མ་བརྗེད་པའི། །དྲན་པའི་སྐྱོང་ཚུལ་ཉིད་ལས་མ་འདས་གསུངས། །གཉིས་པ་ནི། །ཁ་
ཅིག་སྔར་བཤད་དྲན་པའི་གནད་དེ་ལ། །བྱིང་བ་མེད་ཀྱང་རྒོད་ཤད་ཆེ་སྙམ་ནས། །གློད་རབ་སྒོམ་རབ་
འབྱུང་ཞེས་སྨྲ་བ་མཐོང་། །འདི་ནི་བྱིང་སྐྱེས་སྒོམ་དུ་འཁྲུལ་བ་ཡིན། །གསལ་ཆ་ཡོང་བས་སྐྱོན་ནི་མེད་
སྙམ་ན། །དེ་ནི་རྨུགས་དང་བྱིང་བ་མ་ཕྱེད་སྐྱོན། །དེ་ཕྱིར་གྲིམས་ལྷོད་རན་པའི་མཚམས་བཤད་ཀྱི། །ཤེས་
ལྡན་དོན་གཉེར་རྣམས་ཀྱིས་སྲོག་ལྟར་བཟུང་། །འདི་ཙམ་བསྟོད་ན་རྒོད་པ་སྐྱེ་བར་འདུག །སྙམ་པའི་



428 ཁབ་རིམ་ལེགས་གསུངཝཉིང།
ཚད་དེ་ལས་ནི་ལྷོད་དགོས་ཤིང་། །འདི་ཙམ་བཞག་ན་བྱིང་བ་སྐྱེ་བར་འདུག །སྙམ་པའི་ཚད་དེ་ལས་ནི་
འཕངས་མཐོ་བའི། །འཇོག་ཚུལ་རང་གི་རིག་པས་བརྟགས་ན་ཤེས། །དྲན་པའི་འཛིན་སྟངས་མ་ཉམས་
ངང་ཉིད་ནས། །རྩ་བའི་དམིགས་ལ་གནས་དང་མ་གནས་དང་། །བྱིང་རྒོད་གང་སྐྱེས་ལྟ་བ་ཙམ་བྱེད་
པའི༑ ༑ཤེས་བཞིན་བྱ་རས་བཟུང་ནས་ལྟ་བའི་ཚེ། །སྔ་མའི་བློ་ཤུགས་མ་ཟད་ཙམ་ལ་ནི། །ཧ་ཅང་
རིང་ཐུང་མིན་པར་བར་བར་དུ། །བྱ་ར་བྱེད་ཅིང་དེ་བཞིན་བར་བར་དུ། །དམིགས་པ་སྔ་མ་དྲན་པ་དྲན་
ཙམ་བྱས། །བསྐྱངས་ནས་དྲན་པ་སྟོབས་ཆེ་བྱིང་རྒོད་རིག །དྲན་པའི་གནད་འདིས་མ་ཟིན་སྒོམ་ཡུན་
རིང་༑ ༑ཤེས་རབ་བརྟུལ་ཞིང་བརྗེད་ངས་ཆེ་བ་མང་། །ཡིད་ཀྱིས་དམིགས་པ་ཡང་ཡང་བརྗོད་པ་ནི།
དྲན་པ་མི་བརྗེད་འཛིན་པའི་དོན་དུ་བཟུང༌། །གསུམ་པ་ནི། །གང་ཞིག་ཡེངས་ནས་འགྲོ་བའི་བརྗེད་ངས་
དང་༑ ༑བྱིང་རྒོད་མྱུར་པོར་ངོས་མ་ཟིན་པ་ཡི། །ཤེས་བཞིན་མཐུ་ཆུང་བ་ཡི་སྐྱོན་འདུག་ན། །གྲངས་
མང་ཡུན་ཐུང་སྐྱོང་བ་གནད་ཡིན་ལ། །སྐྱོན་གཉིས་ལོག་ན་སྒོམ་ཐུན་ཅུང་རིང་བྱ། །ཐུན་ཚོད་ཆུ་ཚོད་
གཅིག་གམ་ཐུན་ཕྱེད་དམ། །ཐུན་ཕྱེད་དེ་བཞིན་ཇི་སྲིད་ནུས་བར་དུ། །རང་གི་བློ་ཡི་ནུས་པ་དང་སྦྱར་ཏེ།
ཨུ་ཚུགས་མི་བྱ་བར་ཆད་བསལ་ནས་སྒོམ། །གསུམ་པ་དམིགས་པ་ལ་གཏད་པའི་འོག་ཏུ་ཇི་ལྟར་བྱ་བ་ལ་
གཉིས༑ ༑བྱིང་རྒོད་བྱུང་དུས་ཇི་ལྟར་བྱ་བ། བྱིང་རྒོད་དང་བྲལ་དུས་ཇི་ལྟར་བྱ་བའོ། །དང་པོ་ལ་གཉིས།
བྱིང་རྒོད་ངོས་མི་ཟིན་པའི་གཉེན་པོ་བསྟེན་པ། ངོས་ཟིན་ཀྱང་དེ་སྤྱོད་པའི་ཕྱིར་དུ་མི་སྩོལ་བའི་གཉེན་པོ་བསྟེན་
པའོ༑ །དང་པོ་ལ་གཉིས། །བྱིང་རྒོད་ཀྱི་མཚན་ཉིད་གཏན་ལ་དབབ་པ། སྒོམ་པའི་དུས་སུ་དེ་རྟོག་པའི་ཤེས་
བཞིན་སྐྱེད་ཐབས་སོ། །དང་པོ་ལ་རྒོད་པ་ནི། རྒོད་པའི་ངོ་བོ་འདོད་ཆགས་ཆ་ཤས་ཏེ། དམིགས་པ་སྡུག་
ཅིང་ཡིད་དུ་འོང་བ་ལའོ། །འཛིན་སྟངས་རྣམ་པར་མ་ཞི་འཕྲོ་བ་སྟེ། །ཡུལ་ལ་སྲེད་པའི་རྣམ་པར་འཇུག་
པའོ༑ ༑བྱེད་ལས་ཁྱད་པར་སེམས་ནི་དམིགས་པ་ལ། གནས་པའི་བར་ཆད་བྱེད་པའི་ལས་ཅན་ནོ། །བྱིང་
ལ་དགེ་དང་ལུང་མ་བསྟན་གང་རུང་། །དམིགས་པའི་འཛིན་སྟངས་དམ་པར་མི་བྱེད་པས། །དྭངས་ཆ་
ཡོད་ཀྱང་གསལ་བའི་ངར་མེད་པ། །རྨུགས་པ་མི་དགེའི་སྒྲིབས་ལ་ལུང་མ་བསྟན། །བྱིང་བའི་རྒྱུ་ཡིན་



ལམ་རིམ་ལེགས་གསུངས་ཉིང་ཁུ། 429
གཏི་མུག་ཆ་ཤས་ཏེ། །ལུས་སེམས་ལྕི་ཞིང་ལས་སུ་མི་རུང་བའོ། །གཉིས་པ་སྒོམ་པའི་དུས་སུ་དེ་རྟོག་པའི་
ཤེས་བཞིན་བསྐྱེད་ཐབས་ནི། །བྱིང་རྒོད་སྐྱེ་གྲབས་ཉིད་ནས་རིག་པ་ཡིས། །ཤེས་བཞིན་སྟོབས་ལྡན་བསྟེན་
པ་མེད་གྱུར་ན། །བྱིང་རྒོད་གོ་བ་ཆགས་ཙམ་འདིར་ཕན་མེད། །དེ་ལྟའི་ཤེས་བཞིན་སྐྱོང་ཐབས་གཉིས་
ཡིན་ཏེ། །སྔར་བཤད་དྲན་པའི་བསྟེན་ཚུལ་རྒྱུན་ཆགས་དང་། །དེ་ཡི་ངང་ལས་སེམས་ནི་དམིགས་པ་
ལས༑ ༑གཞན་དུ་འཕྲོའམ་མི་འཕྲོ་བརྟག་པ་ཡི། །ཟུར་ནས་བྱ་ར་ཐུ་རེས་འཛིན་པ་ནི། །ཤེས་བཞིན་
སྐྱོང་བའི་གནས་ནི་གཉིས་པ་སྟེ། །དྲན་པ་སྟོབས་ལྡན་ཤེས་བཞིན་རྒྱུ་ཡིན་ལྟར། །ཟུར་ནས་ཡང་ཡང་
རྟོག་པའང་དེའི་རྒྱུའི་ཕྱིར། །གཉིས་པ་ངོས་ཟིན་ཀྱང་དེ་སྤོང་བའི་ཕྱིར་དུ་མི་རྩོལ་བའི་གཉེན་པོ་བསྟེན་པ་ལ་
གཉིས༑ ༑སེམས་པ་ངོས་བཟུང་ཞིང་བྱིང་རྒོད་འགོག་པའི་ཚུལ། །གང་ལ་བརྟེན་ནས་བྱིང་རྒོད་སྐྱེ་བའི་རྒྱུ་ངོས་
བཟུང་བའོ། །དང་པོ་ནི། །ཁབ་ལེན་དབང་གིས་ལྕགས་ནི་གཡོ་བ་ལྟར། །ལུང་མ་བསྟན་དགེ་མི་དགེ་གང་
རུང་ལ། །སེམས་ནི་བསྐུལ་བའི་སེམས་བྱུང་སེམས་པ་ཡིན། །འདིར་ནི་བྱིང་རྒོད་བྱུང་ན་མི་རྩོལ་བའི།
གཉེན་པོ་མངོན་པར་འདུ་བྱེད་སེམས་པ་བཟུང་། །བྱིང་བ་སེམས་ནི་ནང་དུ་བསྡུས་དྲག་ནས། །དམིགས་
པའི་འཛིན་སྟངས་ཤོར་བ་ཡིན་པས་ན། །འདི་ནི་དགའ་བ་བསྒོམས་བཟློག་སྐྱོ་བས་མིན། །གཞན་ཡང་
ལྷ་སྐུ་སྣང་བའི་མཚན་མ་དང་། །གང་འདོད་ཡུལ་ལ་དཔྱད་སྤྲོ་གཟེངས་ཀྱང་བསྟོད། །དམིགས་པ་རྒྱ་
སྐྱེད་འཛིན་སྟངས་བསྟོད་པ་དང་། །འཆག་དང་ཁ་ཏོན་རྗེས་དྲན་དྲུག་སྒོམ་དང་། །གདོང་ཆུས་འཁྲུ་ཞིང་
གཟའ་སྐར་བལྟ་བ་དང་། །བྱང་ཆུབ་སེམས་དང་དལ་འབྱོར་ཡོན་ཏན་བསམ། །བྱིང་བའི་རྒྱུ་དགག་དང་
བར་གང་འགྱུར་བསྒོམ། །རྒོད་པ་ཆགས་པའི་དབང་གིས་ཡུལ་རྒྱུག་པས། །འདི་ལ་མི་རྟག་ཡིད་འབྱུང་
སྐྱོ་ཤས་སོགས། །སྒོམས་པས་རྒོད་པ་ངང་གིས་ཞི་འགྱུར་གྱི། །འཕྲོ་ཤས་ཆེ་ན་འཕྲུལ་འགུགས་མན་ངག་
ཡིན༑ ༑རྒོད་ཤས་ཆེ་ན་འཕྲལ་དུ་འགུགས་པའང་རུང་། །གཉིས་པ་ནི། །དབང་པོ་མ་བསྲུང་ཟས་ཀྱི་
ཚོད་མ་ཟིན། །ཉལ་བར་མི་བརྩོན་ཤེས་བཞིན་མི་གནས་པ། །བྱིང་རྒོད་ཐུན་མོང་རྒྱུ་ཡིན་བྱིང་བའི་རྒྱུ།
གཉིད་ཆེ་ཧ་ཅང་ཞི་གནས་བསྟེན་དྲགས་དང་། །མུན་པ་ལྟར་འདུག་དམིགས་རྟེན་འཛིན་མི་དགའ། །རྒོད་



430 ལམ་རིམ་ལེགས་གསུངས་ཉིང་ཁུ།
པའི་རྒྱུ་ནི་སྐྱོ་བ་ཤས་ཆུང་དང་། །བརྩོན་འགྲུས་མ་གོམས་ཧ་ཅང་འཛིན་སྟངས་དམ། །ཡུལ་དང་ཉེ་དུ་
སོགས་ལ་གཡེངས་པའོ། །བྱིང་རྒོད་སྐྱེ་གྲབས་ཉིད་ནས་བཟློག་བྱ་ཡི། །ཕྲ་ལ་བརྙས་ནའང་ཏིང་འཛིན་
སྐྱོན་ཅན་འགྱུར། །འཕྲོ་རྒོད་སྐྱེས་ཚེ་ནང་དུ་གནས་ཆ་བཙལ། །གནས་ཚེ་བྱིང་ཟོན་བྱ་ཞིང་གསལ་ངར་
འདོན༑ ༑དྭངས་པ་ཙམ་གྱིས་ཆོག་ཤེས་མི་བྱའོ། །འདི་ཡི་མཉམ་འཇུག་རེ་ཤིག་རྙེད་དཀའ་ཡང་། །གོམས་
ན་སླ་བར་མི་འགྱུར་ཡོད་མ་ཡིན། །གཉིས་པ་བྱིང་རྒོད་དང་བྲལ་དུས་ཇི་ལྟར་བྱ་བ་ནི། །ཐུན་ཚད་རེ་ཙམ་
བྱིང་རྒོད་མི་འོང་བའི། །གདེངས་ཐོབ་མཚམས་ནས་འདུ་བྱེད་བཏང་སྙོམས་ཀྱི། །རྩོལ་བ་གློད་སྒོམ་འཛིན་
སྟངས་ངར་གཏོད་མིན། །དེ་ནས་སྦྱོར་བའི་ཚེ་ན་ལེ་ལོ་དང་། །ཏིང་འཛིན་བརྩོན་ཚེ་གདམས་ངག་བརྗེད་
པ་དང་། །མཉམ་པར་བཞག་པ་ལ་ནི་བྱིང་རྒོད་དང༌། །བྱིང་རྒོད་བྱུང་ཚེ་མི་རྩོལ་བྱིང་རྒོད་དང་། །བྲལ་
ཚེ་སེམས་ལ་འདུ་བྱེད་ཉེས་པ་ལྔ་། །དད་དང་འདུན་པ་བརྩོན་དང་ཤིན་སྦྱངས་བཞིས། །ལེ་ལོ་སེལ་ཞིང་
དྲན་དང་ཤེས་བཞིན་དང་། །འདུ་བྱེད་བཏང་སྙོམས་བཞི་ཡིས་རིམ་པ་བཞིན། །བརྗེད་ངས་བྱིང་རྒོད་
འདུ་མི་འདུ་བྱེད་སེལ། །དེ་ལྟར་ཉེས་པ་ལྔ་སྤོངས་འདུ་བྱེད་བརྒྱད། །རྣལ་འབྱོར་བླ་མེད་ལ་ཡང་དགོས་
པར་བཞེས། །གཉིས་པ་དེ་ལ་རྟེན་ནས་སེམས་གནས་སྐྱེ་བའི་རིམ་པ་ལ་གསུམ་སེམས་གནས་སྐྱེ་བའི་རིམ་པ་
དངོས༑ ༑དེ་སྟོབས་དྲུག་གིས་འགྲུབ་ལུགས། །དེ་ལ་ཡིད་བྱེད་བཞི་ཡོད་ཚུལ་ལོ། །དང་པོ་ནི། །འཇོག་དང་
རྒྱུན་དུ་འཇོག་དང་བླན་ཏེ་འཇོག །ཉེར་འཇོག་གདུལ་བར་བྱེད་དང་ཞི་བར་བྱེད། །རྣམ་པར་ཞི་བར་
བྱེད་དང་རྩེ་གཅིག་བྱེད། །མཉམ་པར་འཇོག་དང་དགུ་ནི་སྐྱེ་བའི་ཕྱིར། །གཉིས་པ་ནི། སྟོབས་དྲུག་གིས་
ནི་སེམས་དགུ་འགྲུབ་པའི་ཚུལ། །རིམ་བཞིན་དང་པོ་གཉིས་ཀྱི་དང་པོ་གཉིས། །བར་མ་གསུམ་གྱིས་རིམ་
བཞིན་གཉིས་གཉིས་འགྲུབ། །ཐམས་ཅད་དགུ་པ་མཉམ་པར་འཇོག་པ་འགྲུབ། །ཐོས་བསམ་དྲན་ཤེས་
བརྩོན་འགྲུས་ཡོངས་སུ་འདྲིས། །གསུམ་པ་ནི། །འདི་དག་སྟོབས་དྲུག་བསྒྲིམས་ཏེ་འཇུག་པ་དང་། །ཆད་
ཅིང་འཇུག་དང་བར་ཆད་མེད་པར་འཇུག །རྩོལ་མེད་འཇུག་ལ་ཡིད་བྱེད་མཐར་སྦྱར་བཞི། །དང་པོ་
གཉིས་ལ་ཡིད་བྱེད་དང་པོ་དང་། །དེ་ནས་ལྔ་ལ་ཡིད་བྱེད་གཉིས་པ་དང་། །བརྒྱད་པ་ལ་ནི་ཡིད་བྱེད་གསུམ་



མམ་རིམ་ལེགས་གསུངས་ཉིང་རྒྱུ།
431
པ་དང་། །དགུ་པ་ལ་ནི་ཡིད་བྱེད་བཞི་པ་སྟེ། །དགུ་ལ་ཡིད་བྱེད་བཞི་ཡི་ཡོང་ཚུལ་ལོ། །གསུམ་པ་བསྒོམས་
པས་ཞི་གནས་གྲུབ་པའི་ཚད་ལ་གསུམ། །ཞི་གནས་གྲུབ་པ་དང་མ་གྲུབ་པའི་མཚམས་བསྟན་པ། །ཞི་གནས་
ལ་བརྟེན་ནས་ལམ་བགྲོད་ཚུལ་སྤྱིར་བསྟན་པ། ཁྱད་པར་དུ་འཇིག་རྟེན་པའི་ལམ་བགྲོད་ཚུལ་བསྟན་པའོ། །དང་
པོ་ལ་གཉིས། །དངོས་ཀྱི་དོན་བསྟན་པ། །ཡིད་བྱེད་དང་ལྡན་པའི་རྟགས་དོགས་གཅོད་དང་བཅས་པའོ། །དང་
པོ་ལ་གཉིས། །ཤིན་སྦྱངས་རྫོགས་པ་ཐོབ་མ་ཐོབ་ཀྱི་སྒོ་ནས་ཞི་གནས་ཐོབ་མ་ཐོབ་ཏུ་བསྟན་པ། །ཤིན་སྦྱངས་
རྫོགས་པར་ཐོབ་ནས་ཞི་གནས་འགྲུབ་ལུགས་བསྟན་པའོ། །དང་པོ་ནི། །བྱིང་རྒོད་མེད་ཀྱང་བརྒྱད་པའི་གནས་
སྐབས་ན། །དྲན་ཤེས་བར་མ་ཆད་དུ་བསྟེན་དགོས་པས། །མངོན་པར་འདུ་བྱེད་པའམ་རྩོལ་བྱས་ཟེར།
དགུ་པར་འདི་མི་དགོས་པས་རྩོལ་མེད་བཏགས། །འོན་ཀྱང་ད་དུང་ཤིན་སྦྱངས་མ་ཐོབ་བར། །འདོད་
པའི་སས་བསྡུས་ཡིན་གྱི་ཡིད་བྱེད་མིན། །གཉིས་པ་ནི། ལུས་སེམས་དགེ་ལ་འདོད་བཞིན་བཀོལ་མི་རུང་།
ལུས་སེམས་གནས་ངན་ལེན་ཞེས་མིང་དུ་བཏགས། །དེ་དང་བྲལ་ནས་ལུས་སེམས་དགེ་བ་ལ། །ཤིང་
བལ་བཞིན་དུ་ཤིན་ཏུ་བཀོལ་རུང་འགྱུར། །བཀོལ་རུང་དེ་ཉིད་གོམས་མཐར་ཤིན་སྦྱངས་དང་། །རྩེ་གཅིག་
པ་ཡི་ཞི་གནས་འགྱུར་བར་གསུངས། །ཤིན་སྦྱངས་སྐྱེ་བའི་སྔ་ལྟས་སྒྲུབ་པ་པོའི། །གླང་པ་བདེ་བར་ལྕི་
སོགས་བྱུང་མ་ཐག །སེམས་དང་ལུས་ཀྱི་ཤིན་སྦྱངས་རིམ་བཞིན་སྐྱེ། །དང་པོ་ཤེས་པ་གཉིས་པ་རེག་
བྱར་བཞེད། །ལུས་ཀྱི་ཤིན་སྦྱངས་ཐོག་མར་སྐྱེ་བའི་ཚེ། །ལུས་སེམས་དགའ་བདེའི་ཉམས་དང་ལྡན་
མོད་ཀྱང་། །ད་དུང་མཚན་ཉིད་རྫོགས་ཤིང་བརྟག་སླ་བའི། །ཤིན་སྦྱངས་མ་ཐོབ་དེ་ཡི་རྗེས་ཐོག་ཏུ། །དགའ་
བདེ་རགས་པས་སེམས་གཡོ་ལོག་གྱུར་ཏེ། །གྲིབ་མ་ལྟར་སྲབ་མི་གཡོའི་ཏིང་འཛིན་དང༌། །མཐུན་པའི་
ཤིན་སྦྱངས་ཐོབ་ཚེ་ཞི་གནས་དང་། །མཉམ་བཞག་སས་བསྡུས་ཡིད་བྱེད་ཚུལ་དུ་ཐོབ། །གཉིས་པ་ཡིད་
བྱེད་དང་ལྡན་པའི་རྟགས་དྭོགས་གཅོད་དང་བཅས་པ་ལ་གཉིས། །ཡིད་བྱེད་དང་ལྡན་པའི་རྟགས་དངོས། །དོགས་
གཅོད་བཤད་པའོ། །དང་པོ་ནི། །གང་གི་ཡིད་བྱེད་འདི་ཐོབ་ཚད་མ་ནི། །ཉོན་མོངས་སྦྱོངས་ལ་ནུས་ལྡན་
མཉམ་གཞག་ཚེ། །མྱུར་བ་མྱུར་བར་ཤིན་སྦྱངས་གཉིས་སྐྱེ་དང་། །སྒྲིབ་པ་ལྔ་པོ་ཕལ་ཆེར་མི་འབྱུང་



432 ལམ་རིམ་ལེགས་གསུངས་ཉིང་ཁུ།
ཞིང་༑ ༑རྗེས་ཐོབ་ཚེ་ཡང་ཤིན་སྦྱངས་འགའ་རེས་ལྡན། །དེ་ཚེ་ཞི་གནས་དག་དང་ཤིན་སྦྱངས་གཉིས།
ཕན་ཚུན་གཅིག་གིས་གཅིག་སྤེལ་གྲོགས་སུ་འགྱུར། །མཉམ་གཞག་ངོན་རགས་སྣང་ཀུན་ལོག་ནས། །སེམས་
ནི་མཁའ་དང་འདྲེས་པ་ལྟ་བུ་དང་། །ལངས་ཚེ་རང་ལུས་གློ་བུར་རྙེད་འདྲ་འབྱུང་། །ཉོན་མོངས་ཤུགས་
ཞན་འཕྲོ་ཡང་འཐུད་མི་ནུས། །གནས་ཆ་མཐུག་ཅིང་གསལ་ཉམས་ཤིན་ཏུ་ཆེ། །གཉིད་དང་ཏིང་འཛིན་
བསྲེ་ནུས་རྨི་ལམ་དག །གཉིས་པ་ནི། དེས་ན་སྔར་བཤད་ཡིད་བྱེད་ཏིང་འཛིན་འདིས། །བདག་མེད་ལྟ་
བ་དོན་སྤྱིའི་ཚུལ་རྟོགས་ནས། །སོ་སྐྱེའི་སྐབས་ཀྱི་ཐར་ལམ་ཙམ་དུ་འཇོག །བྱང་ཆུབ་སེམས་ཀྱིས་ཟིན་
ན་ཐེག་ཆེན་ལམ། །ཟིན་བྱེད་མེད་ན་ཏིང་འཛིན་རང་ངོ་བོ། །ཕྱི་ནང་གཉིས་ཀའི་ཐུན་མོང་ཉིད་དུ་གནས།
དེ་ཕྱིར་བདེ་གསལ་མི་རྟོག་ཏིང་འཛིན་ལ། །ཡིན་ལུགས་ཚུལ་བཞིན་རྟོགས་པའི་སྒོམ་དུ་ནི། །སོང་དང་
མ་སོང་གཉིས་ཡོད་ཕྱེད་པར་མཛོད། །གཉིས་པ་ཞི་གནས་ལ་བརྟེན་ནས་ལམ་བགྲོད་ཚུལ་སྤྱིར་བསྟན་པ་ནི།
དེ་ཡང་ཕྱི་ནང་གཉིས་དང་ནང་པ་ཡི། །ཐེག་པ་གསུམ་གྱི་རྣལ་འབྱོར་པ་ཀུན་གྱིས། །ཉོན་མོངས་མངོན་
གྱུར་ས་བོན་གང་སྤོང་བའི། །ཞི་རགས་རྣམ་པ་ཅན་དང་ཁམས་བཅོ་བརྒྱད། །མཚན་ཉིད་རིག་དང་བདེན་
རྣམ་ཅན་ལ་སོགས། །ལྷག་མཐོང་མཐའ་དག་ཐོག་མར་འདི་བརྟེན་ནས། །སྒྲུབ་དགོས་དེ་ཕྱིར་སྔར་བཤད་
ཞི་གནས་འདི། །ཉེར་བསྡོགས་མི་ལྕོགས་མེད་པ་ཞེས་བྱར་བརྙད། །ཞི་རགས་རྣམ་པ་ཅན་གྱི་ལྷག་མཐོང་
ནི༑ ༑སངས་རྒྱས་པ་ལའང་ཡོད་མོད་ངེས་པར་མིན། །ཕྱི་རོལ་པ་ལ་བདེན་སོགས་ལྷག་མཐོང་མེད།
བླ་མེད་པས་ཀྱང་བསྐྱེད་རིམ་སྐབས་སུ་ནི། །ཞི་གནས་བསྒྲུབ་ཀྱང་དེ་ནི་ཞི་རགས་ཀྱི། །རྣམ་པ་ཅན་གྱི་
ལྷག་མཐོང་སྒྲུབ་ཕྱིར་མིན། །གསུམ་པ་ཁྱད་པར་དུ་འཇིག་རྟེན་པའི་ལམ་བགྲོད་ཚུལ་བསྟན་པ་ནི། །སེམས་
གནས་དགུ་པ་ནས་བཟུང་ཡིད་བྱེད་བར། །ཡིད་ལ་བྱེད་པའི་ལས་དང་པོ་ཞེས་བཞག །ཡིད་བྱེད་ཐོབ་
ནས་མཚན་ཉིད་སོ་སོར་རིག །བར་འདིར་ཉོན་མོངས་རྣམ་སྦྱོང་ལས་དང་པོར། །ཉན་སར་བཤད་ཕྱིར་
ཉེར་བསྡོགས་ཐོག་མ་དང་། །མཚན་ཉིད་སོ་སོར་རིག་གཉིས་དུས་མཉམ་མིན། །གལ་ཏེ་དེ་གཉིས་མཉམ་
པར་རྟོགས་ན་ནི། །འཇོག་སྒོམ་སྔོན་དུ་མ་སོང་ཞི་གནས་དང༌། །ཉེར་བསྡོགས་སྔོན་དུའང་ཞི་གནས་ཡོད་



ལམ་རིམ་ལེགས་གསུངས་ཉིང་ཁུ། 433
པར་འགྱུར། །བསམ་གཏན་ཕར་ཕྱིར་གྱི་ངོ་བོ་ཞི་གནས་ལ་འཇུག་པའི་སྒོ་རྣམ་པར་ངེས་པ་བཤད་ཟིན་ཏོ། །གཉིས་
པ་ལྷག་མཐོང་ལ་བསླབ་པའི་ཚུལ་ལ་བཞི། །ལྷག་མཐོང་གི་ཚོགས་བསྟེན་པ། །ལྷག་མཐོང་གི་རབ་དབྱེ། །ལྷག་
མཐོང་བསྒོམ་པའི་ཚུལ། །བསྒོམས་པས་ལྷག་མཐོང་གྲུབ་པའི་ཚད་དོ། །དང་པོ་ལ་གཉིས། ལྷག་མཐོང་གི་
ཚོགས་བསྟེན་ཚུལ་སྤྱིར་བསྟན། །ཁྱད་པར་དུ་ལྟ་བ་གཏན་ལ་འབེབས་ཚུལ་ལོ། །དང་པོ་ནི། ཀླུ་སྒྲུབ་འཕགས་
པ་ལྷ་སོགས་ཚད་ལྡན་གྱི། །གཞུང་དང་དེ་དག་དགོངས་འགྲེལ་རྣམ་བཤད་རྣམས། །ཉན་ནས་དྲངས་
ངེས་ཕྱེད་པའི་རྣམ་དཔྱོད་ཀྱིས། །ཡང་དག་ལྟ་བ་གཏན་ལ་འབེབས་པ་ནི། །རྣམ་པར་ངེས་པའི་ལྷག་མཐོང་
རྒྱུ་ཚོགས་ཏེ། །དེ་ཕྱིར་སངས་རྒྱས་བསྐྱངས་དང་ཟླ་བའི་གཞུང་། །གཞིར་བཞག་གཞན་ཡང་ཟབ་མོའི་
གཞུང་མཆོག་ནི། །མཐའ་དག་བརྗོད་བྱའི་ཟབ་ཁྱད་འདི་ལོངས་ཤིག །གཉིས་པ་ཁྱད་པར་དུ་ལྟ་བ་གཏན་
ལ་འབེབས་ཚུལ་ལ་གསུམ། །ཉོན་མོངས་ཅན་གྱི་མ་རིག་པ་ངོས་བཟུང་བ། །དེ་འཁོར་བར་འཁོར་བའི་རྩ་བར་
བསྟན་པ། །བདག་འཛིན་དེ་སྤོང་བར་འདོད་པས་བདག་མེད་པའི་ལྟ་བ་བཙལ་བའོ། །དང་པོ་ནི། །ཐོག་མ་
མེད་ནས་རྟོག་པའི་དབང་གིས་ནི། །བཞག་པ་མིན་པར་རང་གི་ངོ་བོ་ཡི། །སྒོ་ནས་ཡུལ་སྟེང་དུ་གྲུབ་འཛིན་
པ་ནི། །དགག་བྱ་བདེན་པར་འཛིན་པའི་ཚུལ་ཡིན་པས། །དེའི་ཞེན་ཡུལ་ལམ་བདག་གམ་རང་བཞིན་
ཟེར༑ ༑དེ་ཉིད་ཁྱད་གཞི་གང་ཟག་ཆོས་སྟེང་དུ། །མེད་པ་གཉིས་ནི་བདག་མེད་གཉིས་ཡིན་པས། །དེ་
ཉིད་ཁྱད་གཞི་དེ་ཉིད་ཀྱི་སྟེང་དུ། །ཡོད་པར་ཞེན་བློ་གཉིས་ཀྱང་བདག་འཛིན་གཉིས། །དབུ་སེམས་ཁ་
ཅིག་གང་ཟག་བདག་འཛིན་གྱི། །དམིགས་པར་ང་ཙམ་འཛིན་པ་བཞེད་མོད་ཀྱང་། །ང་ཙམ་དེ་ཡི་མཚན་
གཞི་དྲིས་པའི་ཚེ། །ཀུན་གཞི་དང་ནི་ཡིད་ཀྱི་རྣམ་ཤེས་སོགས། །ཡིན་ཚུལ་སོ་སོར་སྨྲ་ཡང་ལུགས་འདིར་
ནི༑ ༑ངའོ་སྙམ་པ་ཙམ་ཞིག་སྐྱེ་བ་ཡི། །དམིགས་པའི་ང་ཙམ་དེ་ཡི་དམིགས་པར་བཞེད། །དེ་ཡི་མཚན་
གཞིར་ཕུང་པོ་ཡུད་ཙམ་ཡང་། །མི་འཛིན་པ་ནི་ལུགས་འདིའི་ཁྱད་ཆོས་ཡིན། །དེ་བཞིན་ང་ཡིའོ་སྙམ་
བློ་ལྷན་སྐྱེས་ཀྱི། །དམིགས་པའང་ང་ཡི་བ་ནི་ཉིད་ཡིན་གྱི། །རང་གི་མིག་རྣ་སོགས་ལ་མི་བཟུང་གསུངས།
འཇིགས་ལྟ་ལྷན་སྐྱེས་དམིགས་པ་ཡིན་ན་ནི། །ངའམ་ང་ཡིའོ་སྙམ་པའི་བློ་ངང་གིས། །སྐྱེ་བ་དགོས་ཕྱིར་



434
ལམ་རིམ་ལེགས་གསུངས་ཉིང་ཁུ།
གང་ཟག་ལྷས་སྦྱིན་གྱིས། །མཆོད་སྦྱིན་རང་བཞིན་གྱིས་གྲུབ་འཛིན་པའི་བློ། །འཇིགས་ལྟ་མིན་ཞིང་བདག་
འཛིན་ལྷན་སྐྱེས་ཡིན། །ཆོས་ཀྱི་བདག་འཛིན་ལྷན་སྐྱེས་དམིགས་པ་ནི། །གཟུགས་ཕུང་མིག་རྣ་སྣོད་ཀྱི་
འཇིག་རྟེན་སོགས། །རྣམ་པ་ཆོས་དང་གང་ཟག་བདག་འཛིན་ནི། །གཉིས་ཀའང་རང་བཞིན་གྱིས་གྲུབ་
འཛིན་སྟངས་ཅན། །གཉིས་པ་ནི། དེའི་ཕྱིར་འདི་གཉིས་གྲུབ་མཐས་ཀུན་བཏགས་པའི། །རྟག་གཅིག་
རང་དབང་ཅན་དུ་འཛིན་པ་དང་། །གཟུང་འཛིན་རྫས་གཞན་སྒྲོ་འདོགས་ཙམ་མིན་གྱི། །གྲུབ་མཐའི་
སྐྱོན་གྱིས་བསླད་ལ་མ་བལྟོས་པར། །དུད་འགྲོར་བསྐལ་མང་བསྐྱལ་ལའང་འདི་ཡོད་ཕྱིར། །ལྷན་སྐྱེས་
ཀྱིས་ནི་བདག་འཛིན་ཞེས་བྱར་བསྙད། །གལ་ཏེ་འཇིག་ལྟ་འཁོར་བའི་རྩ་བ་ན། །ཕུང་པོ་བདེན་འཛིན་
འཁོར་རྩ་ཉིད་ཡིན་པས། །འཁོར་རྩ་རིས་མི་མཐུན་གཉིས་འགྱུར་ཞེ་ན། །ཕྱི་མ་རྒྱུ་དང་སྔ་མ་འབྲས་བུ་
དང༌༑ ༑དམིགས་ཡུལ་འགལ་ཡང་འཛིན་སྟངས་མཐུན་པས་ན། །ཇི་སྐད་སྨྲས་པའི་སྐྱོན་དེ་ངེད་ལ་མེད།
དཔེར་ན་མ་རིག་རིགས་འདྲ་སྔ་ཕྱི་གཉིས། །ཁྱེད་ཀྱི་ལུགས་ལའང་འཁོར་རྩར་འདོད་པ་བཞིན། །འཇིག་
ལྟ་བདེན་འཛིན་ཅན་གྱི་མ་རིག་པར། །འདོད་པའི་ཕྱིར་ཡང་སྐྱོན་དེ་འབྱུང་བ་མེད། །གཏི་མུག་གིས་ནི་
ཡུལ་རྣམས་བདེན་བཟུང་ཚེ། །ཡུལ་དེ་རང་གི་ཡིད་དང་མི་མཐུན་ན། །དེ་ལ་དམིགས་ནས་ཁོང་ཁྲོ་སྐྱེ་
འགྱུར་ཞིང༌། །ཡིད་དང་མཐུན་ན་ཆགས་སྐྱེ་བར་མ་ལའང་། །གཞན་གཉིས་མིན་ཡང་གཏི་མུག་རིག་
འདྲ་སྐྱེ། །ལྷག་མའི་སྐྱེ་ཚུལ་སྐྱེས་བུ་འབྲིང་དུ་བཤད་། །གསུམ་པ་བདག་འཛིན་དེ་སྤོང་བར་འདོད་པས་
བདག་མེད་ཀྱི་ལྟ་བ་བཙལ་བ་ལ་གཉིས། །མ་རིག་པ་དེ་སྤོང་འདོད་ན་བདག་མེད་རྟོགས་པའི་ལྟ་བ་འཚོལ་དགོས་
པའི་རྒྱུ་མཚན། བདག་མེད་རྟོགས་པའི་ལྟ་བ་སྐྱེད་པའི་ཚུལ་ལ། །དང་པོ་ནི། ཡུལ་ལ་བདག་མེད་མཐོང་ན་
སྲིད་པ་ཡི། །ས་བོན་བཟློག་པར་གསུངས་ཕྱིར་བདག་འཛིན་གྱིས། །ཇི་ལྟར་བཟུང་བའི་ཡུལ་དེ་ལེགས་
ཁེབས་ན། །ཤིང་རྩ་ཆད་པའི་ཡལ་འདབ་ཇི་བཞིན་དུ། །ཉོན་མོངས་སྐྱོན་རྣམས་མ་ལུས་བཟློག་པར་འགྱུར།
དེ་ཕྱིར་འཁོར་རྩ་བདག་འཛིན་ལྷན་སྐྱེས་དང་། །འཛིན་སྟངས་འགལ་བའི་ལམ་བོར་ལམ་གཞན་གྱིས།
བདག་ལྟའི་ས་བོན་འབྱིན་པར་མི་ནུས་ཏེ། །བློ་གང་བདག་མེད་གཉིས་ལ་མ་ཞུགས་པས། །བདག་མེད་



ལམ་རིམ་ལེགས་གསུངས་ཉིང་ཁུ། 435
རྟོགས་པར་འཇོག་མི་ནུས་ཕྱིར་དང་། །འཚེར་མ་འདོན་བཞིན་སྤོང་བའང་མིན་ཕྱིར་རོ། །མདོར་ན་
བདེན་མེད་ཤེས་བསྒོམས་བདེན་འཛིན་བཟློག །དེ་ཚེ་ཚུལ་མིན་ཡིད་བྱེད་རྣམ་རྟོག་བཟློག །དེ་ལོག་འཇིག་
ལྟའི་རྩ་ཅན་ཆགས་སོགས་བཟློག །དེ་ཚེ་དེ་ཡིས་ཀུན་བསླངས་ལས་བཟློག་ཅིང་། །ལས་མེད་དབང་མེད་
འཁོར་བར་སྐྱེ་མི་འགྱུར། །དེ་ཚེ་ཐར་པ་ཐོབ་ལ་ངེས་བརྟན་བྱ། །གཉིས་པ་བདག་མེད་རྟོགས་པའི་ལྟ་བ་
སྐྱེ་བའི་ཚུལ་ལ་གསུམ། བདག་མེད་ཀྱི་ལྟ་བ་གཉིས་བསྐྱེད་པའི་རིམ་པ་དང་། ལྟ་བ་གཉིས་རིམ་ཅན་དུ་སྐྱེ་བ་
དངོས་༑ ༑ཀུན་རྫོབ་དང་དོན་དམ་གྱི་བདེན་པ་རྣམ་པར་གཞག་པའོ། །དང་པོ་ནི། ཇི་ལྟར་ཆོས་ཀྱི་བདག་
མེད་གཟུགས་བརྙན་གྱི། །སྟེང་དུ་ངེས་སླ་ཇི་བཞིན་གཞན་སྟེང་མིན། །དེ་བཞིན་རང་བཞིན་གྱིས་མེད་
གང་ཟག་གི །སྟེང་དུ་ངེས་སླ་ཇི་བཞིན་ཆོས་སྟེང་མིན། །འདི་ཡང་དཔེ་བཞིན་ཁྱད་གཞིའི་དབང་གིས་
ཡིན༑ ༑དེ་ཕྱིར་སླ་བའི་རིམ་པའི་དབང་བྱས་ནས། །ཇི་ལྟར་ཁྱོད་ཀྱིས་བདག་གི་འདུ་ཤེས་ནི། །ཤེས་པ་
དེ་བཞིན་ཀུན་ལ་བློས་སྦྱར་བྱ། །ཞེས་སོགས་གསུངས་པས་སྒོམ་པའི་གོ་རིམ་ངེས། །གཉིས་པ་ལྟ་པ་གཉིས་
རིམ་ཅན་དུ་སྐྱེ་བ་དངོས་ལ་གཉིས། གང་ཟག་གི་བདག་མེད་གཏན་ལ་དབབ་པ་དང་། ཆོས་ཀྱི་བདག་མེད་
གཏན་ལ་དབབ་པའོ། །དང་པོ་ལ་གཉིས། གང་ཟག་ངོས་བཟུང་བ་དང༌། དེ་རང་བཞིན་མེད་པར་གཏན་ལ་
དབབ་པའོ། །དང་པོ་ནི། སྐྱེ་འཕགས་གང་ཟག་ཐམས་ཅད་ཕུང་པོ་ལ། །རྟེན་ནས་བཏགས་པའི་ང་ཙམ་
ཉིད་དུ་ཟད། །དེ་ཕྱིར་ཕུང་པོ་གདགས་གཞི་གང་ཟག་ནི། །བཏགས་ཆོས་ཡིན པར་མདོ་ལས་གསལ་བར་
གསུངས ༑འདི་ཡི་གདགས་གཞི་བཏགས་ཆོས་མ་ཡིན་ཕྱིར། །ཕུང་པོར་ལྟ་བའང་གང་ཟག་བདག་ལྟ་
མིན༑ ༑བདག་ལྟ་ཕུང་པོར་ལྟ་བ་ཡིན་གསུངས་པ། །ཕུང་ལས་རྫས་གཞན་བདག་འགོག་ལ་དགོངས་སོ།
གཉིས་པ་དེ་རང་བཞིན་མེད་པར་གཏན་ལ་དབབ་པ་ལ་གསུམ། ང་རང་བཞིན་མེད་པར་གཏན་ལ་དབབ་པ་
དང་༑ ༑ང་ཡི་བ་རང་བཞིན་མེད་པར་གཏན་ལ་དབབ་པ་དང་། དེ་ལ་བརྟན་ནས་གང་ཟག་སྒྱུ་མ་ལྟ་བུར་འཚར་
ཚུལ་བསྟན་པའོ། །དང་པོ་ནི། །བདག་ལྟའི་འཛིན་སྟངས་ཤེས་པ་དགག་བྱའི་གནད། །བདེན་པའི་ཕུང་
གསུམ་ཁེབས་པ་ཁྱབ་པའི་གནད། །གྲུབ་ཚུལ་གཉིས་ལ་གནོད་མཐོང་ཕྱོགས་ཆོས་གནད། །ངེས་པ་རང་



436
ལམ་རིམ་ལེགས་གསུངས་ཉིང་ཁུ།
ཤུགས་ཀྱིས་འདྲེན་སྒྲུབ་བྱའི་གནས། །གནད་བཞི་འདི་ཚང་ལྟ་བ་རྣམ་དག་སྐྱེ། །གཅིག་གམ་ཐ་དད་མིན་
པར་གྲུབ་མེད་པས། །བདེན་པར་གྲུབ་ལའང་འདི་ཡི་དེ་མི་འདོད། །ཟླ་བཅས་ཟླ་མེད་མིན་པའི་ཚུལ་མེད་
ཕྱིར༑ ༑ལྟོས་མེད་ཚུགས་ཐུབ་དགག་བྱའི་སྣང་ཚུལ་དེ། །སྣང་ཚུལ་དེ་ལྟར་གྲུབ་ན་བདེན་གྲུབ་འགྱུར།
གཞན་ཡང་བདག་ཕུང་རང་བཞིན་གྱིས་གྲུབ་པའི། །ངོ་བོ་གཅིག་ན་ཐ་དད་གཏན་མེད་འགྱུར། །འདོད་
ན་བདག་ལ་ཕུང་པོའི་འདོར་ལེན་མེད། །ཕུང་པོའི་གྲངས་བཞིན་བདག་ཀྱང་དེ་རྙེད་འགྱུར། །ཁྱོད་ལ་
ཕུང་པོ་འཇིག་ཚེ་བདག་འཇིག་ན། །འདི་ཡི་ལས་གསོག་ཕྱི་མའི་མྱོང་བ་པོ། །རང་བཞིན་གྱིས་གཞན་དེ་
ཕྱིར་འབྲེལ་མེད་འགྱུར། །འདོད་ན་བདག་ནི་འདི་ལྟ་བུར་གྱུར་ཞེས། །སྐྱེ་དྲན་མི་འགྱུར་རྒྱུད་གཅིག་
ཁེབས་ཕྱིར་རོ། །བདག་ཕུང་རང་བཞིན་གྱིས་གཅིག་འཇིག་འདོད་ན། །སྐྱེ་བ་སྔ་ཕྱིའི་རྒྱུད་གཅིག་མི་སྲིད་
འགྱུར༑ ༑འདོད་ན་མ་བྱས་པ་དང་ཕྲད་པ་དང་། །ལས་བྱས་ཆུད་ཐ་ཉིད་དུ་ཅིས་མི་འགྱུར། །གལ་ཏེ་
བདག་ཕུང་ངོ་བོས་གྲུབ་གཞན་ན། །དེ་ནི་དམིགས་རུང་ཚད་མས་མ་དམིགས་ཕྱིར། །ཕུང་པོའི་མཚན་
ཉིད་སྐྱེ་འཇིག་གནས་པ་སོགས། །བདག་ལ་མེད་ཕྱིར་བདག་དེ་རྟག་སོགས་འགྱུར། །གཉིས་པ་ནི། དེ་
ལྟར་དཔྱད་ཚེ་བདག་ཕུང་རང་བཞིན་གྱིས། །གཅིག་དང་ཐ་དད་གང་དུའང་མ་རྙེད་པས། །བདག་ལའང་
རང་བཞིན་གཅིག་གམ་ཐ་དད་མེད། །དེ་མེད་ཉིད་ཕྱིར་བདག་དེ་རང་བཞིན་མེད། །མོ་ཤམ་བུ་མེད་དེའི་
མིག་མི་སྐྱེ་བཞིན། །བདག་མེད་ཚུལ་དེས་བདག་གིའང་རང་བཞིན་མེད། །རང་གི་གདགས་གཞི་རྟགས་
ཆོས་རང་བཞིན་གྱིས། །གཅིག་དང་ཐ་དད་བཏགས་པའི་རིགས་པ་འདིས། །ཤེས་བྱ་ཀུན་ལ་དཔྱད་པ་
སུ་འཇུག་པ། །དེ་དག་བདེན་པ་གཉིས་ཤེས་ངོ་མཚར་སྐྱེ། །གསུམ་པ་དེ་ལ་བརྟེན་ནས་སྒྱུ་མ་ལྟ་བུར་འཆར་
ཚུལ་ལ་གཉིས། སྒྱུ་མ་ལྟ་བུར་གསུངས་པའི་དོན་བསྟན་པ། ཐབས་གང་ལ་བརྟེན་ནས་སྒྱུ་མ་ལྟ་བུར་འཆར་
ཚུལ་ལོ། །དང་པོ་ལ་གཉིས། སྒྲ་མ་བཞིན་དུ་འཆར་ཚུལ་ཕྱིན་ཅི་མ་ལོག་པ་དང་། སྒྱུ་མ་བཞིན་དུ་འཆར་
ཚུལ་ལྟར་སྣང་བསྟན་པའོ། །དང་པོ་ནི། རང་འཛིན་མངོན་སུམ་ཤེས་ངོར་བསླུ་མེད་ཅིང་། །ཡོད་ཀྱང་
བདེན་གྲུབ་ཁེགས་པའི་དབང་བྱས་ཏེ། །མྱ་ངན་འདས་པའང་སྒྱུ་མ་ལྟ་བུར་གསུངས། །དེ་བཞིན་ཤེས་



ལམ་རིམ་ལེགས་གསུངས་ཉིང་། 437
ངོར་དེར་སྣང་སྣང་བ་ལྟར། །རང་བཞིན་མེད་པའི་གང་ཟག་གཟུགས་སྒྲ་སོགས། །སྣང་སྟོང་ཚོགས་
ཕྱིར་སྣང་བ་སྒྱུ་མར་གསུངས། །སྟོང་ཡང་བྱ་བྱེད་འཐད་ཕྱིར་ཆད་སྟོང་མིན། །ཆོས་རྣམས་གདོད་མ་
ཉིད་ནས་རང་བཞིན་གྱིས། །མེད་ལ་དེ་ངོ་ཤེས་ཕྱིར་བློས་བྱས་མིན། །ཚུལ་འདི་ཤེས་བྱ་ཀུན་ཁྱབ་ཉི་ཚེ་
མིན༑ ༑བློས་གཏན་ཕེབས་ཕྱིར་བློ་ཡུལ་མི་རུང་མིན། །རིག་ཤེས་ཀྱིས་རྙེད་ཕྱིར་ན་རིག་རྒྱུའང་ཡོད།
འོན་ཀྱང་བདེན་ཁེགས་སྒྱུ་མ་ལྟ་བུར་གསུང་། །གལ་ཏེ་གཟུགས་བརྙན་བྱད་བཞིན་སྒྱུ་མ་རྟ་གླང་དང་། །རྨི་
ལམ་སྣང་བའི་ཁང་ཁྱིམ་ཁང་པ་དངོས། །མིན་སོགས་གྲུབ་པས་སྟོང་ཉིད་གྲུབ་པ་མིན། །འོན་ཀྱང་མཐུན་
དཔེར་འགྲོ་ཚུལ་སྔར་བཤད་ཟིན། །འདི་དག་སྟོང་གི་སྟོང་ཉིད་ཕྲ་མོ་ནི། །སྣང་ཚུལ་ལྟར་མེད་རགས་པ་
དེ་ཙམ་ཡང་། །བདེན་གྲུབ་ཚུལ་ལ་འགལ་བ་བསམ་པས་འགྲུབ། །རྫུན་པར་གྲགས་དཔེ་རང་བཞིན་མེད་
རྟོགས་རྫས། །རྫུན་པར་མ་གྲགས་ཆོས་རྣམས་དེར་རྟོགས་པས། །དཔེ་དོན་རྟོགས་ཚུལ་རིམ་ངེས་ཆོས་
གཅིག་གི །ལྟ་པོ་ཀུན་གྱི་ལྟ་པོར་གསུངས་པའི་དོན། །རྟོགས་པའི་དུས་འདིར་བློ་ཁ་ཕྱོགས་ཙམ་གྱིས། རྟོགས་
ནུས་དོན་ཡིན་མངོན་སུམ་ཚུལ་ལ་ནི། །ཅིག་ཅར་རྟོགས་པ་ཁོ་ནར་དགོངས་པར་སྣང་། གཟུགས་བརྙན་
བྱད་བཞིན་སྒྱུ་མ་རྟ་གླང་དང་། རྨི་ལམ་སྣང་བ་ཁང་ཁྱིམ་མིན་ཤེས་པས། །དེ་དག་རང་བཞིན་མེད་པར་
ཤེས་པ་ཡི། །ཆ་ཙམ་བསྐྲུན་པར་ནུས་པ་མ་ཡིན་ནོ། །གཉིས་པ་ནི། །སྔར་བཤད་དགག་བྱའི་ཚད་ངེས་
མ་ཟིན་པར། །ཡུལ་རྣམསརིགས་པས་གསལ་ཚེ་མ་རྙེད་པས། །དཔྱོད་མཁན་བློ་ཡང་འདི་དང་འདྲའོ་
ཞེས༑ ༑མེད་པར་ངེས་མཁན་ཉིད་ཀྱང་གཏན་མེད་དགོས། །འདི་ཡིན་འདི་མིན་ངེས་པ་མེད་བཞིན་དུ།
སྣང་བ་བན་བུན་སྣ་ཚོགས་འཆར་བ་ཡང་། །རྟེན་འབྲེལ་བཤིག་པའི་ཆད་ལྟའི་མཉམ་རྗེས་ཡིན། །དགག་
བྱ་ཁེགས་པའི་གནད་སྒོམ་མ་བསྐྱངས་པར། །ཅི་ཡང་ཡིད་ལ་མི་བྱེད་ཡུན་རིང་དུ། །བསྐྱངས་པའི་རྗེས་
སུ་དུ་བ་འཇའ་ཚོན་ལྟར། །སྙི་ཞིང་སྲབ་ལ་སྐྲག་མེད་འཆར་བ་ཡང་། །ཐོགས་བཅས་རགས་པ་བཀག་
ཙམ་མཉམ་རྗེས་ཡིན། །རང་བཞིན་གྱིས་གྲུབ་འགའ་ཡང་མེད་པ་དང་། །རྒྱུ་འབྲས་སྐྱོན་མེད་འཇོག་
ཐུབ་གཉིས་ཚོགས་འདི། །གང་གི་ཚད་མས་གྲུབ་ཚེ་ཟབ་ལམ་རྙེད། །གཉིས་པ་ཐབས་གང་ལ་བརྟེན་ནས་



438 ལམ་རིམ་ལེགས་གསུངས་ཉིང་ཁུ།
སྒྱུ་མ་ལྟ་བུར་འཆར་ཚུལ་ནི། དེ་ཕྱིར་མཉམ་པར་བཞག་ཚེ་མཚན་འཛིན་གྱི། །དམིགས་གཏད་ཁེགས་པ་
ནམ་མཁའ་ལྟ་བུ་ཡི། །སྟོང་པ་སྒོམ་པ་གནད་དུ་སོང་བ་ན། །དེ་ལས་ལངས་ནས་ཡུལ་ལ་བལྟས་པའི་ཚེ།
རྗེས་ཐོབ་སྒྱུ་མ་ལྟ་བུར་ངང་གིས་འཆར། །དེ་བཞིན་སྟོང་ཕྱོགས་དཔྱད་སྒོམ་ཤུགས་དྲག་གིས། །ངེས་
དྲངས་རྗེས་སུའང་སྔར་བཞིན་སྒྱུ་མ་ལྟར། །འཆར་ཕྱིར་སྒྱུ་མ་ལྟར་སྒོམས་ཟུར་ན་མེད། །མདོར་ན་
རང་གི་རྒྱུད་ཀྱི་མ་རིག་པས། །ཇི་ལྟར་སྒྲོ་བཏགས་དགག་བྱའི་སྤྱི་ཤར་ནས། །རང་བཞིན་དེ་འདྲ་ཡོད་
ན་ཐ་དད་དང་། །ཡང་ན་གཅིག་ལས་མི་འདའ་གཉིས་ཀ་ལའང༌། །གནོད་བྱེད་ཡོད་ལུགས་ལེགས་པར་
དམིགས་ཕྱེད་པའི། །ངེས་པ་དྲངས་མཐར་གང་ཟག་རང་བཞིན་གྱིས། །གྲུབ་པ་ཅུང་ཟད་ཙམ་ཡང་མེད་
དོ་ཞེས། །སྔར་གྱི་རིགས་པའི་སྟོབས་གྱིས་ཐག་ཆོད་འབྱུང༌། །སྟོང་ཕྱོགས་ལ་ནི་དེ་འདྲ་མང་དུ་སྦྱངས།
དེ་ནས་གང་ཟག་ཐ་སྙད་བསྙོན་མེད་རྣམས། །འཆར་དུ་བཅུག་ནས་རང་བཞིན་མེད་པ་ལ། །རྟེན་འབྲེལ་
འཐད་ལུགས་རྣམས་ལ་ངེས་རྙེད་བྱ། །དེ་ཡི་མཐུན་དཔེར་གཟུགས་བརྙན་བྱད་བཞིན་གྱིས། །སྟོང་ཡང་
བྱད་དང་མེ་ལོང་རྐྱེན་ལས་སྐྱེ། །དེ་བཞིན་གང་ཟག་ངོ་བོས་མ་གྲུབ་ཀྱང་། །ལས་ཉོན་སོགས་ལས་སྐྱེ་
ཞིང་མྱོང་བ་པོར། །འཐད་པའི་ཚུལ་རྣམས་ཡང་ཡང་དྲན་པར་བྱ། གཉིས་པ་ཆོས་ཀྱི་བདག་མེད་གཏན་
ལ་དབབ་པ་ལ་གཉིས། །སྔར་བཤད་པའི་རིགས་པ་ཁ་སྤོས་ནས་འགོག་པ་དང་། །སྔར་མ་བཤད་པའི་རིགས་
པ་གཞན་གྱིས་དགག་པའོ། །དང་པོ་ནི། །དེ་ནས་ཆོས་ཀྱི་བདག་མེད་བསྒོམས་པ་ནི། །སྔར་བཤད་རིགས་
པ་སྤོས་པས་ངེས་པར་འགྲུབ། །གཉིས་པ་སྔར་མ་བཤད་པའི་རིགས་པ་གཞན་གྱིས་དགག་པ་ལ་གཉིས། རྟེན་
འབྱུང་གི་གཏན་ཚིགས་བསྟན་པ། དེ་དང་རིགས་པ་སྔ་མས་འདུས་མ་བྱས་ཀྱང་བདེན་མེད་དུ་འགྲུབ་ཚུལ་ལོ།
དང་པོ་ནི། གཞན་ཡང་བརྟེན་ནས་མ་སྐྱེད་འབྲས་བུ་དང་། །རང་གི་ཆ་ལ་མ་ལྟོས་ཆ་ཅན་མེད། །དེ་
ཕྱིར་བརྟེན་ནས་སྐྱེས་དང་བརྟེན་ནས་བཏགས། །གང་ལ་བརྟེན་པ་དེ་དང་རང་བཞིན་གྱིས། །གཅིག་དང་
ཐ་དད་བརྟགས་ནས་བདེན་གྲུབ་དགག །གཉིས་པ་ནི། དེས་ན་འགོག་པ་ནམ་མཁའ་མྱང་འདས་སོགས།
ཐོབ་བྱ་གཞལ་བྱ་དེ་བཞིན་སྐྱབས་གནས་སུ། །འཇོག་པ་རང་བཞིན་གྲུབ་ལ་མི་འཐད་ཕྱིར། །ཐ་སྙད་



ལམ་རིམ་ལེགས་གསུངུམ་ཉིང་ཁུ། 439
དབང་གིས་མཚན་མཚོན་རྣམ་དབྱེ་འཐད། །གཞན་དུ་འབྲེལ་མེད་ཐམས་ཅད་མཚན་མཚོན་འགྱུར། །གལ་
ཏེ་འབྲེལ་པ་འདོད་ན་བདེན་གྲུབ་ཉམས། །གཅིག་དང་ཐ་དད་བརྟགས་པའི་རིགས་པས་ཀྱང་། །འདུས་
མ་བྱས་ཀྱི་ཆ་དང་ཆ་ཅན་གཉིས། །རང་བཞིན་གཅིག་དང་ཐ་དད་བརྟག་བྱ་སྟེ། །འདིས་ཀྱང་རང་བཞིན་
མེད་པར་བདེ་བླག་འགྲུབ། །གསུམ་པ་ཀུན་རྫོབ་དང༌། དོན་དམ་གྱི་བདེན་པ་རྣམ་པར་བཞག་པ་ལ་གསུམ།
བདེན་གཉིས་གང་ལ་བྱེད་པའི་གཞི་དང་ཇི་ལྟར་དུ་འབྱེད་པའི་གྲངས། དེ་ལྟར་དུ་ཕྱེ་བའི་དོན། ཕྱེ་བ་སོ་
སོའི་དོན་བཤད་པའོ། །དང་པོ་ནི། ཤེས་བྱ་ཙམ་ལ་བདེན་པ་གཉིས་སུ་ཕྱེ། །གཉིས་པ་ནི། བདེན་གཉིས་
ངོ་བོ་གཅིག་ཀྱང་ལྡོག་པས་དབྱེ། གསུམ་པ་ཕྱེ་བ་སོ་སོའི་དོན་བཤད་པ་ལ་གསུམ། །ཀུན་རྫོབ་བདེན་པ་དང་།
དོན་དམ་བདེན་པ་དང་། །བདེན་གཉིས་ཀྱི་གྲངས་ངེས་བསྟན་པའོ། །དང་པོ་ལ་གསུམ། ཀུན་རྫོབ་དང་བདེན་
པའི་སྒྲ་དོན་བཤད་པ། ཀུན་རྫོབ་བདེན་པའི་མཚན་ཉིད། ཀུན་རྫོབ་ཀྱི་དབྱེ་བའོ། །དང་པོ་ནི། གཟུགས་
སོགས་དངོས་རྣམས་ཀུན་རྫོབ་ཙམ་དུ་ནི། །མ་རིག་སྤངས་པའི་གང་ཟག་རྣམས་ཀྱིས་གཟིགས། །གང་
ཟག་བདེན་འཛིན་ཅན་དེའི་བདེན་འཛིན་ངོར། །བདེན་པས་དངོས་རྣམས་ཀུན་རྫོབ་བདེན་ཞེས་བསྙད། །ཀུན་
རྫོབ་བདེན་པ་བདེན་འཛིན་གྱི་མ་གྲུབ། །བདེན་འཛིན་ངོར་ནི་བདེན་པ་ཙམ་གྱིས་ཀྱང་། །ཀུན་རྫོབ་བདེན་
པ་ཡིན་པ་འཇོག་པ་མིན། །བདེན་འཛིན་སྤངས་པའི་གང་ཟག་རྣམས་ཀྱི་ངོར། །ཀུན་རྫོབ་ཡ་གྱལ་བདེན་
པ་བཞག་ཏུ་མེད། །འོན་ཀྱང་དེའི་ངོར་ཀུན་རྫོབ་བདེན་པ་འཇོག །གཉིས་པ་ནི། གང་ལ་ཐ་སྙད་ཚད་མ་
ཐ་སྙད་པའི། །ཚད་མར་སོང་བའི་ཚུལ་གྱིས་རྙེད་པའི་དོན། །ཀུན་རྫོབ་བདེན་པའི་མཚན་ཉིད་སྐྱོན་མེད་
ཡིན༑ ༑གསུམ་པ་ནི། ཤེས་པ་རང་མཚན་འདོད་པའི་རང་རྒྱུད་པ། །ཡུལ་ཅན་ཡང་ལོག་མི་འདོད་ཡུལ་
ལ་སྨྲ། །ལུགས་འདིར་འཇིག་རྟེན་ཐ་སྙད་ཚད་མ་ཡིས། །ཡང་ལོག་དབྱེ་བ་འབྱེད་པ་བཞད་གད་གནས།
དེ་ཕྱིར་འཇིག་རྟེན་ལྷན་སྐྱེས་བློ་འགའི་ངོར། །ཡང་ལོག་དབྱེ་བ་གསུངས་ཀྱང་རྒྱུ་མཚན་དེས། །ལུགས་
འདིར་ཀུན་རྫོབ་ཡང་ལོག་ཡོད་མི་འགྲུབ། །སྣང་ཚུལ་གནས་ཚུལ་མཐུན་པའི་ཀུན་རྫོབ་ནི། །མི་སྲིད་དེ་
ཕྱིར་ལོག་པ་ཉིད་དུ་ཟད། །གཉིས་པ་དོན་དམ་བདེན་པ་བསྟན་པ་ལ་གསུམ། དོན་དམ་དང་བདེན་པའི་དོན་



440 ལམ་རིམ་ལེགས་གསུངས་ཉིང་ཁུ།
བཤད་པ། དོན་དམ་བདེན་པའི་མཚན་ཉིད་བཤད་པ་། དོན་དམ་བདེན་པའི་དབྱེ་བ་བཤད་པའོ། །དང་པོ་ནི།
དོན་ཡིན་དམ་པའང་ཡིན་པས་དོན་དམ་དང་། །དེ་ཉིད་བསླུ་བ་མེད་ཕྱིར་བདེན་པར་བཤད། །གཉིས་པ་
དོན་དམ་བདེན་པའི་མཚན་ཉིད་བཤད་པ་ལ་གཉིས། །དངོས་ཀྱི་དོན་དང་། རྩོད་པ་སྤོང་བའོ། དང་པོ་ནི།
གང་ལ་རིགས་ཤེས་ཚད་མ་རིགས་ཤེས་ཀྱིས། །ཚད་མར་སོང་བའི་ཚུལ་གྱིས་རྙེད་པའི་དོན། །དོན་དམ་
བདེན་པའི་མཚན་ཉིད་དཔྱད་བཟོད་མེད། །ཡོང་ཀུན་ཐ་སྙད་དབང་གིས་ཡོད་འཇོག་ཀྱང་། །ཐ་སྙད་དབང་
གིས་གང་གཞག་ཡོད་མ་ཁྱབ། །ལུགས་འདིར་འགོག་བདེན་མྱང་འདས་དོན་དམ་བཞེད། །འོན་ཀྱང་དེ་
ཡོད་ཐ་སྙད་དབང་གིས་འཇོག །གཉིས་པ་ནི། སངས་རྒྱས་ཇི་ལྟ་མཁྱེན་པའི་ཡེ་ཤེས་ལ། །སྣང་གཟིགས་
གཉིས་ཕྱེ་གཟིགས་ངོར་གཉིས་སྣང་ལོག །ཁ་ཅིག་མྱང་འདས་ཤེས་བྱ་མིན་པ་དང་། །སངས་རྒྱས་ས་
ན་ཤེས་རྒྱུད་མེད་པར་འདོད། །མ་རིག་དེ་ཐོབ་བརྩོན་པ་དོན་མེད་འགྱུར། །སེམས་ཀྱི་རྒྱུད་པའང་རྣམ་
རྟོག་ལ་དགོངས་ཕྱིར། །ཡུལ་རྣམས་བདེན་སྣང་སངས་རྒྱས་རང་སྣང་གི །དབང་བྱས་མིན་ཡང་གཞན་
ལ་སྣང་བ་སྣང་། །དེ་ཀུན་རྣམ་མཁྱེན་མངའ་བའི་གནད་ཀྱིས་སོ། །ཇི་ལྟ་ཇི་སྙེད་མཁྱེན་པའི་སངས་རྒྱས་
ཀྱི༑ ༑ཡེ་ཤེས་དེ་དག་ངོ་བོ་གཅིག་ཡིན་ཀྱང་། སྔ་མ་རིགས་ཤེས་ཕྱི་མ་ཐ་སྙད་པར། །འཇོག་པ་ཡུལ་གྱི་
སྙེད་ཚུལ་དབང་གིས་ཡིན། །དེ་ཕྱིར་མཁྱེན་གཉིས་ཡུལ་གཉིས་མི་འགལ་ཡང་། །ཡུལ་ཅན་གཉིས་ནི་
འགལ་བ་ཁོ་ནར་བཞེད། གསུམ་པ་ནི་། དོན་དམ་བདེན་ལ་ཕྱེ་ན་བཅུ་དྲུག་སྟེ། །བསྡུ་ན་བདག་མེད་རྣམ་
པ་གཉིས་སུ་ངེས། །དངོས་དང་མཐུན་པའི་དོན་དམ་ཐ་སྙད་ནི། །རང་རྒྱུད་སྨྲ་བ་ཆེན་པོ་རྣམས་ཀྱིས་
བཞེད༑ ༑འདི་ལ་རྣམ་གྲངས་ཡིན་མིན་ཐ་སྙད་ནི། །བོད་ཀྱིས་བཏགས་ཀྱང་སྔ་མའི་དགོངས་པནི། །རྟོག་
མེད་རྟོག་བཅས་རིགས་ཤེས་ཡུལ་བཅས་པ། །སྔ་མ་གཉིས་དངོས་ཕྱི་མ་གཉིས་མཐུན་པའི། །དོན་དམ་
ཉིད་དུ་འཇོག་པ་དགོངས་པར་སྣང་། །དེ་ཡང་བདེན་སྤྲོས་གཉིས་སྣང་སྤྲོས་པ་གཉིས། །སྔ་མའི་ངོར་
མེད་ཕྱི་མར་གཉིས་སྣང་ཡོད། །དེ་བཞིན་ཡུལ་གྱི་ཆོས་ཉིད་གཉིས་ལ་ཡང་། །སྔ་མའི་ཡུལ་ཅན་ངོ་དེར་
སྤྲོས་གཉིས་བྲལ། །ཕྱི་མར་བདེན་ཙམ་ལོག་པའི་དབང་གིས་བཞག །བསླུ་དང་མི་བསླུའི་ཕུང་གསུམ་མི་



ལམ་རིམ་ལེགས་གསུངས་ཉིང་ཁུ། 441
སྲིད་ཕྱིར། །ཤེས་བྱ་འདི་ལ་བདེན་པ་གཉིས་གྲངས་ངེས། །གཉིས་པ་ལྷག་མཐོང་གི་རབ་དབྱེ་ནི། །རྣམ་
པར་འབྱེད་དང་རབ་ཏུ་རྣམ་འབྱེད་ལ། །རྟོག་དཔྱོད་གཉིས་གཉིས་ཕྱེ་བས་ངོ་བོ་བཞི། །སོ་སོར་རྟོག་དང་
ཡོངས་སུ་ཚོལ་བ་དང་། །མཚན་མ་ལས་འབྱུང་སྒོ་གསུམ་ལྷག་མཐོང་འདོད། །དོན་དང་དངོས་པོ་མཚན་
ཉིད་ཕྱོགས་དང་དུས། །རིགས་པ་ཡོངས་སུ་ཚོལ་རྣམས་ཚོལ་བ་དྲུག །མདོར་ན་དེ་ལྟར་འཚོལ་ལུགས་
དྲུག་བྱས་པས། །ངོ་བོ་ཉིད་བཞིའི་ལྷག་མཐོང་འགྲུབ་པའོ། །བསྒྲིམས་ཏེ་འཇུག་པ་ལ་སོགས་ཡིད་བྱེད་
བཞི༑ ༑ལྷག་མཐོང་ལ་ཡང་ཡོད་པ་ཉན་སར་གསུངས། །གསུམ་པ་ལྷག་མཐོང་བསྒོམ་པའི་ཚུལ་ལ་གསུམ།
ཞི་གནས་ལ་བརྟེན་ནས་ལྷག་མཐོང་སྒོམ་པར་གསུངས་པའི་དོན་བསྟན་པ། །ལུགས་དེ་ཐེག་པ་ཆེ་ཆུང་གང་གི་
ལམ་གང་གི་དབང་དུ་བྱས་པ། ཞི་གནས་ལ་བརྟེན་ནས་ལྷ་མཐོང་སྒོམ་ཚུལ་དངོས་བསྟན་པའོ། །དང་པོ་ནི་
༼ཞི་ལྷག་དམིགས་པས་མི་འབྱེད་བདེན་པ་གཉིས། །རེ་རེ་ལ་དམིགས་ཞི་ལྷག་གཉིས་གཉིས་ཡོད། །གཉིས་
པ་ནི། །རྣལ་འབྱོར་བླ་མེད་རྫོགས་རིམ་མཉམ་གཞག་ཚེ། །ལྷག་མཐོང་དཔྱད་སྒོམ་གཞུང་གཞན་ལྟར་
མི་དགོས། །འོན་ཀྱང་རྩེ་གཅིག་ལྟ་ཐོག་འཇོག་པར་བཞེད། །གསུམ་པ་ནི། དཔྱད་སྒོམ་འཇོག་སྒོམ་གཉིས་
ཀྱི་སྐྱོང་ཚུལ་ལ། །ཞི་ལྷག་བློ་ཆ་མཉམ་པར་སྒྲུབ་པའི་ཐབས། །ཞི་གནས་རྟ་ལ་སྐྱོན་པའི་དཔྱད་སྒོམ་དང་།
བར་བར་དུ་ནི་འཇོག་སྒོམ་སྤེལ་མར་བྱ། །ཁ་ཅིག་རྟོག་པ་ཇི་ཙམ་གོམས་ན་ཡང་། །དེ་ལས་མི་རྟོག་མི་
ཤེས་མི་འབྱུང་ཟེར། །ཟག་བཅས་ཟག་མེད་འཇིག་རྟེན་འཇིག་རྟེན་འདས། །སོ་སྐྱེ་ལས་ནི་འཕགས་པ་
ལ་སོགས་པ། །སྔ་མ་རྣམས་ལས་ཕྱི་མ་མི་འབྱུང་འགྱུར། །རྒྱུ་འབྲས་རིག་མི་འདྲ་བར་མཚུངས་ཕྱིར་
རོ༑ ༑ཁ་ཅིག་ཆོས་ཉིད་བློ་ལས་འདས་གྱུར་པས། །བློ་གང་གིས་ཀྱང་དེ་གོ་མི་ནུས་སོ། །བསམ་མི་ཁྱབ་
དང་བློ་འདས་ལ་སོགས་པ། །ཐོས་བསམ་ཙམ་གྱིས་ཤེས་རློམ་དགག་ཕྱིར་ཡིན། །ཟབ་དོན་བདེན་འཛིན་
དགག་ཕྱིར་ཡིན་པར་གསུངས། །གཞན་དུ་ལུང་རིགས་དུ་མས་གནོད་ཕྱིར་རོ། །བཞི་པ་ནི། སྦྱོར་བའི་
ཆོས་དྲུག་ཐུན་དང་ཐུན་རྗེས་མཚམས། །བྱིང་རྒོད་སེལ་ལ་དྲན་ཤེས་བསྐུལ་བ་སོགས། །གནད་ཀྱིས་
ཟིན་པའི་གནས་ཆའི་ངང་ཉིད་ནས། །སོ་སོར་རྟོག་པའི་ཤེས་རབ་ཀྱིས་དཔྱད་པས། །སྔར་བཤད་ཤིན་



442 ལམ་རིམ་ལེགས་གསུངས་ཉིང་ཁུ།
སྦྱངས་རྫོགས་པ་དེ་དྲངས་ཚེ། །ལྷག་མཐོང་ཐོབ་ཅིང་ཟུང་འབྲེལ་ཉིད་ཀྱང་ཐོབ། །གསུམ་པ་ནི། དེ་ལ་
ཞི་ལྷག་གཉིས་ནི་ཟུང་ཡིན་ལ། །འབྲེལ་པ་ཕན་ཚུན་བཅིངས་ནས་འཇུག་པའི་དོན། །དཔྱད་སྟོབས་ཀྱིས་
དྲངས་ཞི་གནས་ཐོབ་པའི་ཚེ། །ཆོས་རབ་འབྱེད་དང་རྩེ་གཅིག་ཞི་གནས་གཉིས། །མཚུངས་ལྡན་འདྲེས་
ཏེ་ཆ་མཉམ་འཇུག་པའོ། །ཚུལ་འདི་ཇི་ལྟ་ཇི་སྙེད་གང་ལའང་འདྲ། །དེ་ལྟར་བཤེས་གཉེན་ནས་བཟུང་
ཞི་ལྷག་བར། །མཁས་པའི་ཉམས་ལེན་རྣམ་པར་ངེས་པའི་སྒོ། །གོ་སླའི་ཚིགས་སུ་བཅད་པོས་རབ་དངར་
བ༑ ༑རང་ཉིད་ལམ་འདི་སྐལ་བཟང་བྱ་ཕྱིར་ཡིན། །གཉིས་པ་ནི། འདི་ན་ཐུན་མོང་ལམ་སྦྱངས་ཤེས་
ལྡན་དག །ཟབ་མོ་རྡོ་རྗེ་ཐེག་པའི་དགའ་སྟོན་ལ། །འཇུག་པའི་བློ་གྲོས་ཁུར་ཆེན་འདེགས་བཟོད་ན། །བྱ་
སྤྱོད་རྣལ་འབྱོར་ལམ་གྱི་ཚུལ་ཤེས་ནས། །སྨིན་བྱེད་དབང་བཞིའི་ཆུ་བོ་ངེས་འཐུངས་ལ། །གྲོལ་བྱེད་
རིམ་གཉིས་ལམ་ལ་བདེ་བར་རོལ། །འདིར་འབད་དགེ་བ་ཉིན་མོའི་འོད་ཟེར་དེས། །སྐྱེ་དགུའི་བློ་ཡི་མུན་
པ་རབ་གསལ་ནས། །རྒྱལ་བ་དགྱེས་པའི་ལམ་བཟང་ཡོངས་རྫོགས་ཀྱི། །འབྲས་བུའི་གོ་འཕང་མཆོག་
ཏུ་ངེས་འབྱོར་ཤོག །ཆེས་བྱང་ཆུབ་ལམ་གྱི་རིམ་པ་ནས་འབྱུང་བའི་ཉམས་ལེན་གྱི་སྒོ་རྣམ་པར་ངེས་པ་
ལེགས་གསུངས་ཀུན་གྱི་ཉིང་ཁུ་ཞེས་བྱ་འདི་ནི། སྒོམ་ཆེན་ངག་གི་དབང་པོ་གཞན་ལ་ཕན་པའི་སྡེ་ཞེས་བྱ་
བས༑ ༑ཟེ་གདོང་དཀར་པོ་ཉི་ཤར་དུ་སྦྱར་བ་འདིས་ཀྱང་རྒྱལ་བའི་བསྟན་པ་ཡུན་རིང་དུ་གནས་ལ་དར་
ཞིང་རྒྱས་པར་གྱུར་ཅིག །མཁན་ཆེན་ངག་དབང་གྲགས་པའི་གསུང་འབུམ་གྲས་ནས། །བྱིན་རླབས་ཉེ་
བརྒྱུད་ལ་ཕྱག་འཚལ་བའི་རིམ་པ་དང་། བྱང་ཆུབ་ལམ་གྱི་རིམ་པ་ནས་འབྱུང་བའི་ཉམས་ལེན་གྱི་སྒོ་རྣམ་
པར་ངེས་པ་ལེགས་གསུངས་ཀུན་གྱི་ཉིང་ཁུ། དྲི་བ་ལྷག་བསམ་རབ་དཀར་གྱི་དྲི་ལན་དངོས་གྲུབ་ཕྲེང་བ་
མཁས་པའི་རྒྱུན་ཞེས་བྱ་བ་འདི་གསུམ། །རྒྱལ་བ་འཇམ་དཔལ་སྙིང་པོའི་བསྟན་དང་འགྲོ་བའི་དོན་དུ། དྭགས་
གྲྭ་ཞལ་སྔ་ནས་སློབ་དཔོན་རིན་པོ་ཆེ་ལྷུན་གྲུབ་རྒྱ་མཚོས་ལྷག་བསམ་རྣམ་དག་གིས། བསྟན་པའི་སྦྱིན་བདག་
ཆེན་པོ་ལྷ་རྒྱ་རི་བར་པར་གྱི་བསྐུལ་མ་མཛད་པར་མཆོད་ཡོན་དམ་ཚིག་གཙང་བར་མ་ཟད། དཔོན་བློན་
གཉིས་ཀ་བསྟན་པའི་ཞབས་འདེགས་ལ་སྙིང་སྟོབས་ཆེ་བ་བཅས་འཕྲལ་དུ་ཞལ་བཞེས་གནང་བར་བརྟེན།



ལམ་རིབ་ལེགཝ་གསུངས་ཉིང་རྒྱུ། 443
ལམ་རིམ་ཚིགས་བཅད་མ་འདི་ལ་རྗེ་ཐམས་ཅད་མཁྱེན་པའི་ལམ་རིམ་ཆུང་ངུ་དང་མཐུན་པའི་ས་བཅད་
ཞིག་ཅིས་ཀྱང་བགྱིས་ཞེས་ནན་གྱིས་བསྐུལ་བར་མ་ཟད་བློ་དམན་བདག་ལྟ་བུ་ལའང་ཕན་ནམ་སྙམ་པའི་བསམ་
པས་ཀུན་ནས་བླངས་ཏེ། ཞབས་འདེགས་ཀྱི་ཚུལ་དུ། ལམ་རིམ་ཆུང་ངའི་ས་བཅད་ལྟར་ལ། སྣོད་ཀྱི་
སྐྱོན་གསུམ་སྤང་བ་དང་། འདུ་ཤེས་དྲུག་བསྟེན་པ་སོགས་ཀྱིས་མཚོན་པའི་གོ་རིམ་ཅུང་ཟད་ལམ་རིམ་
དང་མི་མཐུན་པ་མཁན་ཆེན་རང་ཉིད་ཀྱི་གསུང་གཞིར་བཞག་སྟེ། གྲངས་འདྲེན་དང་བཅས་པ་གྱི་ན་བ་
དོན་དབང་གིས་སུག་བྲིས་སུ་བཏབ་པ་འདིས་ཀྱང་རྒྱལ་བསྟན་སྤྱི་དང་། ཁྱད་པར་རྗེ་འཇམ་དཔལ་སྙིང་
པོའི་མདོ་སྔགས་ཀྱི་བསྟན་པ་རྒྱས་ཤིང་། །བྱེ་བྲག་ཏུ་ཡང་ལམ་འདི་ལ། ཐོས་བསམ་སྒོམ་གསུམ་བགྱིས་
པ་རྣམས་ཀྱི་རྒྱུན་དུ་འགྱུར་བ་དང་། འདི་ཡི་ཆེད་དུ་སྒོ་གསུམ་གྱི་འབད་པ་བགྱིས་པའི་རང་གཞན་ཐམས་
ཅད་ཀྱང་ལམ་བཟང་འདི་ཉིད་ལ་སྒྲུབ་པ་སྙིང་པོར་བྱས་ཏེ་མར་གྱུར་ལུས་ཅན་ཀུན་གྱི་དོན་དུ་ཟུང་འཇུག་
རྡོ་རྗེ་འཆང་གི་གོ་འཕང་མྱུར་དུ་ཐོབ་པའི་རྒྱུར་གྱུར་ཅིག། །།
༈ རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་བའིམཐའ་ཡས་ཆོས་ཚུལ་དལ་འབབས་
ཀླུང༌། །ཚིག་གི་གཟེགས་མ་རེས་ཀྱང་དུག་གསུམ་གྱི། །དྲི་མ་ཡོངས་འཁྱུད་ལེགས་བཤད་
བདུད་རྩི་འདི། །དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །ཡང་དག་ཆོས་ཀྱི་སྒོ་མོ་
སྟོང་ཕྲག་བརྒྱ། །གདངས་ཏེ་རྒྱུད་ལྔའི་འགྲོ་བ་མ་ལུས་པ། །ངེས་ལེགས་ནོར་བུའི་མཛོད་ལ་
དབང་འབྱོར་ཤོག།



གངས་ཅན་ཁྱད་ནོར་དཔི་ཚོགས། ཐོད་ཕྲིཙགོ་བཞི་ལ།།
